0	0	sText1	505 baʾǝnta zatafaśśǝḥu sabʾa ʾityoṗyā . waʾaḫazu ʿǝnzirāta wanafḫu qarna wakabaro wabǝʿzā wabaqāla māḥǝletomu wafǝśśǝḥāhomu tahawkat wadamḍat falaga gǝbṣ waḫabru mǝslehomu wǝwwǝʿā wamāḥǝlet . wawadqu ṭāʿotātihomu zagabru baʾǝdawihomu ʾamsāla sabʾ wakalb wadǝmat waʿādi māḫǝfada nawāḫāt waʾǝlla mǝslehomu ʾamsāla ʾansǝrt zawarq wabǝrur wadqu wataqaṭqaṭu ʾǝsma kama ḍaḥay tābarrǝh waʾǝmgǝrmāhā yǝdanaggǝḍu . waʾalbasǝwā ʾalbāsihā waṣoru moṣāhā qǝdmehā waʾanbarǝwā diba saragallā naṣifomu melāta tāḥtehā waḍafiromu melāta bamalʿǝltehā wayǝḥellǝyu māḥǝleta baqǝdmehā wabadǝḫrehā . watanśǝʾu saragallātǝni kama qadimu wageśu baṣǝbāḥ ʾǝnza yǝḥellǝyu lātti watalāʿalu kʷǝllomu maṭana ʾǝmat ʾǝnza yāstafānnǝwǝwomu sabʾa bǝḥera gǝbṣ ḫalafu baqǝdmehomu kama ṣǝlālot wasagadu lomu sabʾa bǝḥera gǝbṣ ʾǝsma rǝʾyǝwā ʾǝnza tǝrawwǝṣ kama ḍaḥay bawǝsta samāy . wakʷǝllomu yǝrawwǝṣu basaragallā ʾǝnza yǝrawwǝṣu baqǝdmehā wabadǝḫrehā . wabaṣḥu bāḥra ʾalʾaḥmar ʾǝnta yǝʾǝti bāḥra ʾirtǝrā ʾǝnta taśaṭqat baʾǝda muse wakedu daqiqa ʾǝsrāʾel wǝsta maʿāmǝqtihā ʿaqaba waqʷǝlqʷǝla ʾǝsma ʾitawǝhbat ʾamehā lamuse tābota ḥǝggu laʾǝgziʾābǝḥer wabaʾǝntazǝ ṭagʿa māy ʾaraft bayǝmn waʾaraft baḍǝgm waʾaḫlafomu laʾǝsrāʾel mǝsla ʾǝnsǝsāhomu wadaqiqomu waʾanǝstiyāhomu . waʾǝmdǝḫra ʿadawu bāḥra tanāgaro ʾǝgziʾābǝḥer wawahabo tābota kidān mǝsla maṣḥafa ḥǝgg . wasoba taʿaddu ṣǝyon qǝddǝst mǝsla ʾǝlliʾahā ʾamehā ʾǝnta ḫabehā ʾǝnza yǝḥellǝyu māḥǝleta bamasanqo wabaʿǝnzirāt bāḥrǝni taqabbalatomu ʾǝnza tānfarʿǝṣ mawāgǝdihā kama soba yǝtbattaku ʾadbār nawāḫāt wakama dǝmḍa ʾanbasā zayǝṭǝḥǝr kamāhu baganḥ tǝdammǝḍ wakama nagʷadgʷāda kǝramta damāsqo waʾityoṗyā soba yǝzabbǝṭon mabraq ladammanāt kamāhu tāngʷadaggʷǝd waḫabra nagʷadgʷād mǝsla ʿǝnzirāt wasagadat lātti bāḥrǝni . waʾǝnza yǝthawwak mawāgǝdihā kama ʾadbār talaʿala saragallātihomu malʿǝlta mawāgǝd maṭana 3 ʾǝmat wabazemā māḥǝletomu mankǝr talāhǝyā labāḥr . gǝrum fadfāda wamadmǝm talāhǝyā labāḥr ʿazziz ṭǝqqa waʿǝḍub talāhǝyā labāḥr waʾǝlla wǝstetāhi ʾarāwit ʾǝlla yǝtʿawaqqu waʾǝlla ʾiyāstarǝʾǝyu yǝwaḍḍǝʾu wayǝsaggǝdu lātti waʾaʿwāfǝni ʾǝlla wǝstetā yǝṭaffǝḥu bakǝnafihomu wayǝṣellǝlǝwā . wakona fǝśśǝḥā labāḥra ʾirtǝrā walasabʾa ʾityoṗyā wawaḍʾu bāḥra watafaśśǝḥu fadfāda ʾǝmǝnna ʾǝsrāʾel soba yǝwaḍḍǝʾu ʾǝmgǝbṣ wabaṣḥu ʾanṣāra dabra sinā waḫadaru wǝsta qādes wabahǝyani ʾǝnza yǝsebbǝḥu malāʾkt wayāḫabbǝru sǝbḥatomu manfasāwiyān mǝsla daqiqa maretāwiyān bamāḥǝlet wabamazmur bakabaro wabatǝfśǝḥt . waʾǝmhiya ṣaʿanu saragallātihomu watanśǝʾu waḥoru waḫalafǝwā labǝḥera mǝdyām wabaṣḥu hagara belontos ʾǝnta hagara ʾityoṗyā . watafaśśǝḥu bahǝyani waʾaʿrafu ʾǝsma dawala bǝḥeromu baṣḥu bakǝbr wabafǝśśǝḥā zaʾǝnbala ḍāmā bafǝnot basaragallā nafās mǝsla ḫayla samāy wamikāʾel liqa malāʾkt . watafaśśǝḥu kʷǝllomu ʾadyāma ʾityoṗyā ʾǝsma tābarrǝh ṣǝyon ḫaba baṣḥat kama ḍaḥay bawǝsta ṣǝlmat . 506 baʾǝnta gǝbʾata sādoq kāhǝn wǝhibo moḍā . wasoba gabʾa sādoq kāhǝn ḫaba salomon nǝguś warakabo ʾǝnza yǝtekkǝz ʾawśǝʾo nǝguś lasādoq kāhǝn wayǝbelo ʾama tǝmaṣṣǝʾ nǝgǝśt ʾastarʾayanni kamazǝ balelit kama zaʾǝqawwǝm wǝsta qamarā laʾiyarusālem warada ḍaḥay ʾǝmsamāy wǝsta bǝḥera yǝhudā waʾabrǝhā fadfāda wagʷandiyā ʿarabat waʾabrǝhat labǝḥera ʾityoṗyā waʾigabʾat dāgǝma wǝsta bǝḥera yǝhudā . wakāʿǝba warada ḍaḥay ʾǝmsamāy wǝsta bǝḥera yǝhudā waʾabrǝhā fadfāda ʾǝmqadimu watahayyayǝwo ʾǝsrāʾel wafaqadu yǝdfǝnu bǝrhāno waśaraqa ʾǝnta matǝḥta mǝdr ʾǝnta ʾǝmḫaba ʾitaḥazzabǝwo waʾabrǝhā labǝḥera rome walabǝḥera ʾityoṗyā waʾǝmdǝḫrehu lakʷǝllomu ʾǝlla ʾamnu bottu . waʾawśǝʾa sādoq kāhǝn wayǝbe ʾǝgziʾǝya lamǝnt zaʾinagarkanni qadimu zakamazǝ ʾarʾayā zarǝʾika . ʾarʿadkanni labǝrakǝya . ʾalelana daqiqǝna laʾǝmma naśʾǝwā laʾǝgzǝʾtǝna ṣǝyon qǝddǝst samāyāwit tābota ḥǝggu laʾǝgziʾābǝḥer . waʾawśǝʾa nǝguś wayǝbelo tarasʿa ṭǝbabǝna watadafna ḫǝllināna . baʾamān ʾamsālihā laḍaḥay ṣǝyon qǝddǝst zaʾastarʾayanni ʾamehā ʾǝnza halloku nǝwumǝya mǝsla nǝgǝśta ʾityoṗyā . wabāḥǝttu nǝgranni ʾǝsku tǝmālǝm soba tǝnaśśǝʾ lǝbsā tawǝnyā zaqāmā ʾǝmlāʿlehā laṣǝyon ʾiṭayyaqqanu hǝllāwehā . ʾawśǝʾa sadoq wayǝbe ʾalbo ʾǝgziʾo ʾǝsma 3 lǝbs baḫabehā naśāʾku ʾǝnta lāʿlehā waʾalbaskǝwā ʾǝnta wahabkani waʾamṣāʾku ḫabeka . wayǝbelo ḥorke ʾafṭǝn naṣṣǝrotā laʾǝgzǝʾtǝna warǝʾǝyā ṭǝyyuqa . wanaśʾa marāḫuta sadoq kāhǝn waḥora wafatḥa ḫawāḫǝwa beta maqdas waʾafṭana naṣṣǝro waḫaśiśa waʾalbo zarakaba zaʾǝnbala ʿǝḍawa lawḥ ṭǝguʿān baʾarafta mǝnbārihā laṣǝyon zaʾastamāsala ʾazāryās . 507 baʾǝnta wǝdqata sādoq kāhǝn . warǝʾǝyo zanta wadqa bagaṣu wǝsta mǝdr watakǝʿwat nafsu balāʿlehu ʾǝsma dangaḍa wakona kama badn . wasoba gʷandaya waḍiʾa laʾaka lottu ʾiyoʾas walda yodāḥe warakabo wǝduqa kama badn waʾanśǝʾo rǝʾso wagasaso lǝbbo waʾanfo ʾǝmma yǝrakkǝb mǝwuqa ʾǝstǝnfās balāʿlehu wanafḥo waʾanśǝʾo wanagafo waʾaḍgǝʿo wǝsta ṭaraṗizā watanśǝʾa wanaṣṣara wǝsta mǝnbārihā laṣǝyon waʾirakabā . wawadqa wawadaya ḥamada wǝsta rǝʾsu watanśǝʾa waḥora wakalḥa baʾanāqǝṣihā labeta ʾǝgziʾābǝḥer . watasamʿa dǝmḍ ʾǝska beta nǝguś . watanśǝʾa nǝguś waʾazzaza yǝʿudu ʿawādi wayǝnfǝḥu qarna ḍabāʾit kama yǝḥoru wayǝsdǝdǝwo lasabʾa bǝḥera ʾityoṗyā walaʾǝmma rakabomu kama yaʾaḫazo lawaldu wayāgbǝʾo mǝsla ṣǝyon wayǝqtǝlomu lakʷǝllomu baʾafa ḫaṣin . ʾǝsma baʾafuhu nababa wayǝbe ḥǝyāw ʾǝgziʾābǝḥer ʾamlāka ʾǝsrāʾel kama sabʾa mot ʾǝmuntu waʾikonu laḥǝywat ʾǝsma baʾamān yǝdallǝwomu mot baʾǝnta zasaraqu beta maqdasu laʾǝgziʾābǝḥer wafaqadu yārkʷǝsu māḫdara sǝmu wǝsta mǝdr zaʾalbo ḥǝgga . 508 ḫaba tanśǝʾa salomon yǝqtǝlomu . kamazǝ tanāgara nǝguś salomon watanśǝʾa bamaʿat waḥora kama yǝḫśǝśomu . wasoba tanśǝʾu nǝguś wamakʷānǝntihu waḫayālānihu tagābǝʾu ʾaʾruga ʾǝsrāʾel wǝsta beta ʾǝgziʾābǝḥer mǝsla ʾaberāt wadanāgǝl wabakayu baʾǝnta ṣǝyon ʾǝsma tanaśʾat ʾǝmǝnnehomu tābota ḥǝggu laʾǝgziʾābǝḥer . walasadoqǝni ʾǝsma gabʾa lǝbbu ʾǝmdǝḫra gʷǝnduy saʿat . waʾǝmzǝ ʾazzaza nǝguś kama yǝḥoru yǝmna waḍǝgma kama ʾǝmmabo kama yǝtgaḥaśu ʾǝmfǝrhata sǝrq . walallihussa nǝguś tanśǝʾa baʾaśara fǝnotomu lasabʾa ʾityoṗyā wafannawa mabārdin sabʾa ʾafrās kama yāʾmǝru ḫaba hallawu wayǝgbǝʾu wayǝngǝrǝwo . waḥoru wabaṣḥu hagara mǝsr ḫaba taʿayyanu hǝya sabʾa ʾityoṗyā mǝsla nǝguśomu waḫabahi tasallamǝwā laṣǝyon . watafaśśǝḥu waḥatatu kiyāhomu ḥarā nǝguś wayǝbelǝwomu sabʾa bǝḥera gǝbṣ . ʾǝmrǝḥuq mawāʿǝl bazǝya ḫalafu sabʾa ʾityoṗyā ʾǝnza yǝrawwǝṣu basaragallā kama malāʾkt wayǝqallǝlu ʾǝmǝnna ʾansǝrt bawǝsta samāy . wayǝbelǝwomu māʾǝze ʿǝlat ḫalafu ʾǝmǝnnekkǝmu . wayǝbelǝwomu yom tasuʿ mawāʿǝl baza ḫalafu ʾǝmǝnnena . wabo ʾǝmǝnnehomu ʾǝlla gabʾu wanagarǝwo lanǝguś salomon kama ḫalafu tasuʿa mawāʿǝl ʾǝmza ḫalafu ʾǝmmǝsr . waʾabǝyāṣinassa ḥoru kama yǝḫśǝśu ʾǝska bāḥra ʾirtǝrā wanǝḥnassa gabāʾna kama nǝngǝrka zanta . ʾǝsku ḫalli lallika nǝguś baʿǝlata sanuy ʾǝmkama waḍʾu ʾǝmḫabeka baṣḥu baśalus ḫaba falaga takkazi hagara mǝsr . walanani soba fannawkanna ʾǝmʾiyarusālem baṣāḥna baʿǝlata sanbat wagabāʾna ḫabeka yom baʿǝlata rābǝʿ . ḫallike baṭǝbab maṭana yǝbaṣṣǝḥu ʾǝmuntu sabʾ . watamǝʿa nǝguś wayǝbe ʾaḫazǝwomu ḫammǝstihomu ʾǝska nǝrakkǝb ṣǝdqa qālomu . waʾafṭanu ḥawira nǝguś wasarāwitu wabaṣḥu gāzā watasǝʾlomu wayǝbelomu māʾǝze ḫalafa waldǝya ʾǝmǝnnekkǝmu . ʾawśǝʾu wayǝbelu ḫalafa yǝʾǝti śalus ʿǝlat . wasoba ṣaʿanu saragallātihomu ʾalbo zayaḥawwǝr malʿǝlta mǝdr ʾalā basaragallā sǝqulān malʿǝlta nafās wayǝqallǝlu ʾǝmǝnna ʾansǝrt zawǝsta samāy wakʷǝllu nǝwāyomu yaḥawwǝr mǝslehomu malʿǝlta nafās basaragallā . walanassa masalanna zaʾanta rassayka lomu baṭǝbabǝka kama yǝḥoru basaragallā malʿǝlta nafās . wayǝbelomu bonu zahallawat ṣǝyon tābota ḥǝggu laʾǝgziʾābǝḥer mǝslehomu . wayǝbelǝwo ʾalbo zarǝʾina . 509 ḫaba ḥatato lagǝbṣāwi gabra farʿon . waḫalafa ʾǝmhǝya warakaba 1 makʷannǝna ʾǝmmakʷānǝnta gǝbṣ zanǝguś farʿon zalaʾako ḫabehu mǝsla ʾammǝḫā wamǝluʾ nǝwāy mǝslehu wabaṣḥa wasagada lanǝguś . waʾafṭano ḥatita salomon nǝguś zaʾǝnbala yahab ʾammǝḫāhu wamalʾǝkto wayǝbelo bonu zarǝʾika sabʾa ʾityoṗyā ʾǝnza yǝgǝʿǝzu ʾǝmhǝya . waʾawśǝʾa wayǝbelo malʾaka farʿon lanǝguś ḥǝyāw ʾanta nǝguś laʿālam . laʾakani ʾǝgziʾǝya nǝguś farʿon ʾǝmʾǝskǝndrǝyā ḫabeka wanawā ʾāyaddǝʿakka zakama maṣāʾku . wasoba maṣāʾku ʾǝmʾǝskǝndrǝyā boʾku qāhǝrā wǝsta hagaru lanǝguś wababǝṣḥatǝya baṣḥu hǝya ʾǝllu sabʾa ʾityoṗyā zatǝbl . baṣḥu ʾǝnta ḫalafat śalus wǝsta takkazi falaga mǝsr ʾǝnza yǝnaffǝḥu baʿǝnzirāt wayǝrawwǝṣu basaragallāt kama ḫayla samāyāwiyān . waʾǝlla rǝʾyǝwomu yǝbelǝwomu ʾǝllussa ʾǝnza maretāwiyān konu samāyāwiyān mannuke yǝṭabbǝb ʾǝmsalomon nǝguśa yǝhudā wawǝʾǝtuni ʾiḥora basaragallā nafās kamazǝ . waʾǝlla hallawu wǝsta ʾahgur wamāḫǝfad sǝmʿa konu kama soba boʾu ʾǝllu wǝsta bǝḥera gǝbṣ wadqu watasabru ʾamālǝktina waʾamālǝkta nǝguś wamāḫǝfada ṭāʿotātǝni kamāhu taqaṭqaṭu . waḥatatu gannawta ʾamālǝkt mārǝyāna gǝbṣ baʾǝnta zawadqu ʾamālǝktina wayǝbeluna tābota ʾamlāka ʾǝsrāʾel ʾǝnta waradat ʾǝmsamāy hallawat mǝslehomu watǝnabbǝr wǝsta hagaromu ʾǝska laʿālam . wabaʾǝntazǝke soba tǝbawwǝʾ bǝḥera gǝbṣ taqaṭqaṭu ʾamālǝktina . waʾantassa ʾonǝguś ʾalbo zayǝmassǝlā laṭǝbabǝka ʾǝmtāḥta samāy walamǝnt wahabka tābota ḥǝggu laʾǝgziʾābǝḥer ʾamlākǝka zaʾanṣǝḥu laka ʾabawika . ʾǝsma nǝsammǝʿ kama yǝʾǝti tādǝḫǝnakkǝmu ʾǝmʾǝda ḍarǝkkǝmu wamanfasa tǝnbitǝni bātti yǝtǝnāggarakkǝmu waʾamlāka samāyǝniʾa yaḫaddǝr wǝstetā bamanfasu qǝddus watǝsammayu sabʾa betu laʾǝgziʾābǝḥer . walamǝnt zawahabkǝmu kǝbrǝkkǝmu labāʿǝd . ʾawśǝʾa baṭǝbab salomon wayǝbe baʾayte yǝkl naśiʾotā laʾǝgzǝʾtǝna ʾǝsma hallawat ḫabena . 60 ḫaba lāḥawā salomon laṣǝyon . waboʾa wǝsta ḫaymatu wabakaya bǝkāya marira ʾǝnza yǝbǝl ʾǝgziʾo bamawāʿǝlǝyanu tǝnaśśǝʾā latābota kidānǝka ʾǝmǝnnena . bāḥǝttu ʾǝmqadamka naśiʾa nafsǝya ʾǝmǝnnehā zabamawāʿǝlǝya tǝnaśśǝʾā . ʾǝsma ʾantassa ʾitǝḥessu qālǝka waʾitǝʿemmǝḍ kidānaka zatakāyadka mǝsla ʾabawina mǝsla noḫ gabrǝka zaʿaqabā laṣǝdq wamǝsla ʾabrǝhām zaʾitaʿadawa tǝʾǝzāzǝka wamǝsla yǝsḥaq qʷǝlʿeka zaʾanṣǝḥa śǝgāhu ʾǝmrǝsḥata ḫaṭiʾat wamǝsla ʾǝsrāʾel qǝddusǝka zaʾastabāzāḫka bamanfas qǝddus wasamayko ʾaśara ziʾaka ʾǝsrāʾel wamǝsla muse waʾaron kāhǝnātika ʾǝlla bamawāʿlihomu ʾawradkā latābota ḥǝgg ʾǝmsamāy diba mǝdr ladaqiqa yāʿqob rǝstǝka mǝsla ḥǝggǝka watǝʾǝzāzǝka baʾarʾayā śǝrʿata malāʾkt . ʾǝsma ʾaqdamka sārǝrotā laṣǝyon lamāḫdara sǝbḥatika wǝsta dabra maqdasǝka wabadāgǝmǝssa wahabko lamuse kama yāsanni gabirotā badiba mǝdr wayānbǝrā wǝsta dabtarā zasǝmʿ kama ʾantani tǝmṣāʾ hǝya ʾǝmdabra maqdasǝka watāsmǝʿomu qālǝka kama yǝḥoru batǝʾǝzāzǝka . ʾaʾmarku yǝʾǝze kama tahayayka rǝstaka ʾǝmǝnna ʾǝsrāʾel ḥǝzbaka . waʾǝska yǝʾǝze hallawat mǝslena waʾiyāśannaynna tagbārā wabaʾǝntazǝ tamǝʿaʿkanna wameṭka gaṣaka ʾǝmǝnnena . ʾǝgziʾo ʾitǝnaṣṣǝr mǝgbārana ʾǝkkuya ʾalā naṣṣǝr ḫirutomu laʾabawina qaddamt . ʾabuya dāwit gabrǝka faqada yǝḥnǝṣ beta lasǝmǝka samiʿo qāla nabiyǝka zayǝbe ʾaynu bet lamāḫdarǝya waʾaynu makān lamǝʿǝrāfǝya ʾakkonu ʾǝdawiya zagabrā zakʷǝllo yǝbe ʾǝgziʾābǝḥer zakʷǝllo yǝmallǝk . wazanta soba ḫallaya tǝbelo ʾiyǝtkahalakka zazanta ḥanaṣka ʾalā zawaḍʾa ʾǝmḥaqʷeka yaḥannǝṣ lita . wayǝʾǝzeni ʾǝgziʾo ʾitaḥassawa qālǝka waḥanaṣku betaka ʾǝnza ʾanta radāʾya . wasoba faṣamku ḥaniṣo betǝka ʾabāʾkǝwā latābota kidān wǝstetā waśoʿku maśwāʿta laśǝllāse sǝmǝka qǝddus waḥawwaṣka wǝstetā . wamalʾa bet sǝbḥatika ʾǝnza kʷǝllu ʿālam mǝluʾ malakotǝka watafaśśāḥna ḥǝzbǝka banaṣṣǝro sǝbḥatika wǝstetā . waʾǝmʾamehāssa yom śālsit ʿāmatā wamaśaṭkā labǝrhānǝna ʾǝmǝnnena kama tābrǝh laʾǝlla wǝsta ṣǝlmat naśatkā lakǝbrǝna kama tākbǝromu laḫǝsurān ʾaṭfāʾka gǝrmāna kama tāgrǝmo laza ʾikona gǝruma naśatkā laḥǝywatǝna kama tǝḥnǝṣo laza rǝḥqa ḥǝywatu ʾǝmǝnneka . ʾalelita ʾalelita ʾǝbakki baʾǝnta rǝʾsǝya tanśǝʾ dāwit ʾabuya wabǝki mǝsleya baʾǝnta ʾǝgzǝʾtǝna ʾǝsma tahayayanna ʾǝgziʾābǝḥer wanaśʾā laʾǝgzǝʾtǝna ʾǝmdaqiqǝka . ʾalelita ʾalelita ʾǝsma tahayayanni ḍaḥaya ṣǝdq . ʾalelita baʾǝnta zatahayayna tǝʾǝzāza ʾamlākǝna kona ḫǝsurāna badiba mǝdr kāhnātǝni ʾiyāśannayna wanagaśtǝni ʾiyārtāʿna fǝtḥa laʾǝgʷāla māwtā . ʾalelana ʾalelana ʾǝsma ḫalafat rǝtʿ ʾǝmǝnnena watagaśśaṣna . ʾalelana fǝśśǝḥāna tamayǝṭat ḫaba ṣalāʾtǝna wamogasǝna tarasʿat ʾǝmlāʿlena . ʾalelana ʾalelana tamaṭṭawa zabānǝna lakʷināta ḍarǝna . ʾalelana ʾalelana konu ḥǝblǝyā daqiqǝna waḍewā laʾǝlla yǝʾǝze naḥaballǝyomu wanǝḍewwǝwomu . ʾalelana ʾalelana bakayā ʾaberātina walāḥawā danāgǝlina . ʾalelana ʾalelana ʾawyawu rǝśuʾānina wakalḥu ḥǝḍānātina . ʾalelana ʾalelana ʾanbǝʿā ʾanǝstiyāna wamāsanat hagarǝna . ʾale lana ʾale lana ʾǝmyom ʾǝska tafṣāmeta mawāʿlina mǝsla daqiqǝna . ʾalelana ʾalelana ʾǝsma tanaśta kǝbrā lawalatta ṣǝyon kǝbǝrt waʿabya kǝbrā lawalatta ʾityoṗyā ḫǝsǝrt . tamǝʿǝʿa ʾǝgziʾābǝḥer wamannu yǝśśāhal . ʾastarākʷasa ʾǝgziʾābǝḥer wamannu yānaṣṣǝḥ . makara ʾǝgziʾābǝḥer wamannu yǝtqāwwamā lamǝkru . faqada ʾǝgziʾābǝḥer wamannu yaʾabbǝyā laḫǝllināhu . yǝbe ʾǝgziʾābǝḥer wakʷǝllu yǝkawwǝn . ʾaḫsara ʾǝgziʾābǝḥer waʾalbo zayākabbǝr . naśʾa ʾǝgziʾābǝḥer waʾalbo zayāgabbǝʾ . ṣalʾa ʾǝgziʾābǝḥer waʾalbo zayāfaqqǝr . ʾalelana ʾǝnza kǝbur sǝmǝna yomǝssa tamannana sǝmǝna . ʾalelana ʾǝnza sabʾa bet nǝḥna kona sabʾa ʾafʾa ʾǝnza sabʾa wǝsṭ nǝḥna tasadadna baḫaṭiʾatǝna . ʾǝsma ʾǝgziʾābǝḥer yāfaqqǝr nǝṣḥa kāhnātǝni ʾabayǝwā lanǝṣǝḥ waʾafqarǝwā larǝkʷǝs . wanabiyātǝni gaśśaṣuna waʾitagaśśaṣna waʾasmǝʿuna waʾisamāʿna . ʾalelana baḫaṭiʾatǝna tamannana baḫasārǝna taqaśafna . mangǝśtǝni ʾiyǝbaqqʷǝʿ zaʾǝnbala nǝṣǝḥ wafǝtǝḥǝni ʾiyǝbaqqʷǝʿ zaʾǝnbala rǝtʿ wabǝʿlǝni ʾiyǝbaqqʷǝʿ zaʾǝnbala fǝrhata ʾǝgziʾābǝḥer . kāhnātǝni ʾafqaru nagara zawʿ ʾǝmnagara maṣāḥǝft waʾafqaru qāla masanqo ʾǝmqāla mazmur waʾafqaru gǝbra ʿālam ʾǝmṣalot waʾafqaru qǝśta ʿālam ʾǝmqāla malakot waʾafqaru saḥaqa wazǝmuta ʾǝmbǝkāya ḥǝywat waʾafqaru mablǝʿa ḫalāfita ʾǝmṣawim laʾǝgziʾābǝḥer waʾafqaru maste wasǝkāra ʾǝmśawiʿ laʾǝgziʾābǝḥer waʾafqaru haketa ʾǝmsǝʾlat waʾafqaru nǝwāya ʾǝmǝnna mǝṣǝwat waʾafqaru nǝwāma ʾǝmsǝbḥat waʾafqaru nazāhlāla ʾǝmnǝqāh . ʾalelana ʾalelana nagaśtǝni tahakayna ʾǝmǝnna tǝʾǝzāza ʾǝgziʾābǝḥer waʾafqarna nagara mastazāwǝʿān ʾǝmqāla kāhnāt wagaṣa ʾanǝstiyāna nǝfaqqǝd naṣṣǝro ʾǝmḫaśiśa gaṣa ʾǝgziʾābǝḥer banǝssǝḥā waʾafqarna naṣṣǝro ḥǝḍānātina ʾǝmsamiʿa qāla ʾǝgziʾābǝḥer waʾafqarna tanāzǝzo baʾǝbna sardǝyon ʾǝmʾartǝʿo fǝtḥ laʾǝgʷāla māwtā waʾafqarna naṣṣǝro kǝbrǝna ʾǝmsamiʿa qāla ʾǝgziʾābǝḥer waʾafqarna nagara bak ʾǝmqāla māʾǝmǝrān waʾafqarna nagara ʾǝbudān ʾǝmǝnna samiʿa nagara nabiyāt . ʾalelana bafaqādǝna ʾarkʷasnā laḥǝywatǝna . ʾalelana ʾǝsma zayāfaqqǝr ʾǝgziʾābǝḥer nǝssǝḥā wamǝḥrata ʾigabarna . ʾalelana wahabana kǝbra wabaʾǝbadǝna gadafna ʾaṭbabana fadfāda wabafaqādǝna ʾabadna ʾǝmǝnna ʾǝnsǝsā wahabana bǝʿla waʾandayna rǝʾsǝna ʾǝmmǝṣwāt . naṣṣarna ʾafrāsina warasāʿna mǝgǝbāʾina . ʾafqarna ḫalāfita waʾiyāʾǝmarǝnā lanabārit . rasayǝna mawāʿlina taqaṣǝbo laḥǝywatǝna waʾabǝdarǝna tadlā sisitǝna zayǝkawwǝn ʾadafa ʾǝmmablǝʿa ḥǝywat zayǝnabǝr laʿālam waqaṭanǝta ʾalbās zaʾiyǝbaqqʷǝʿ lanafs waʾaʾǝtatǝna lǝbsa gǝrmā zalaʿālam . wamakʷānǝntinani waʾaḥzāb yǝgabbǝru zayǝṣalǝʾ ʾǝgziʾābǝḥer waʾiyāfǝqaru zayāfaqqǝr ʾǝgziʾābǝḥer fǝqra biṣomu watǝḥtǝnnā wayawǝhata wamǝḥira nadāy watǝʿǝgǝśǝta waʾafǝqǝro beta ʾǝgziʾābǝḥer wasagid lawald . wazayǝṣalǝʾǝssa ʾǝgziʾābǝḥer taṭayǝro waʾaṭāʿǝwo waḥatita mārit wamaqāsǝm wasagal waṣǝnǝṣǝnǝyā waʾaqarino wabǝtǝk wamāwtā wasǝrq waʿamaḍā wazǝmut wataqānǝʾo waḥabil wasǝtāy wasǝkār wamāḥǝlā baḥassat labiṣomu wasǝmʿa ḥassat lāʿla biṣomu zanta kʷǝllo yǝgabbǝru zayǝṣalǝʾ ʾǝgziʾābǝḥer . wabaʾǝnta zǝntuke zanaśǝʾā ʾǝgziʾābǝḥer latābota kidānu ʾǝmǝnnena wawahabā laḥǝzb ʾǝlla yǝgabbǝru faqādo waḥǝggo waśǝrʿato . meṭa gaṣo ʾǝmǝnnena waʾabrǝha gaṣo lāʿlehomu tahayaya kiyāna waʾafqara kiyāhomu maḥara kiyāhomu waʾaṭǝfǝʾa kiyāna baʾǝnta zanaśǝʾā latābota kidānu ʾǝmǝnnena . ʾǝsma maḥala māḥǝlā barǝʾsu kama ʾiyǝkalǝʾ kǝramta waḥagāya zarʾa wamāʾǝrara fǝre watagbāra ḍaḥaya wawarḫa ʾǝnza hallawat ṣǝyon diba mǝdr wakama ʾiyǝtmaʿaʿ lasamāy wamǝdr ʾibaʾayḫ waʾibaʾǝsāt wakama ʾiyāṭafǝʾ sabʾa waʾǝnsǝsā waʾarāwita ʾalā dāʾǝmu kama yǝmǝḥar tagbāra ʾǝdawihu wakama yābǝzǝḫ mǝḥrato lāʿla lǝḥǝkʷǝtu . waʾama yǝnaśǝʾā ʾǝgziʾābǝḥer latābota kidānu ʾamehā yāṭafǝʾomu lasamāyāt wamǝdr walakʷǝllu tagǝbāru . wayomǝni ʾǝsma tahayayana ʾǝgziʾābǝḥer wanaśʾā ʾǝmǝnnena latābota ḥǝggu . wazanta ʾǝnza yǝbǝl ʾiyāʿarǝf bǝkāya waʾanbǝʿa ʾǝmʾaʿyǝntihu . waʾawśǝʾa manfasa tǝnbit ʾǝnza yǝbǝlo lamǝnt kamazǝ taḥazǝn ʾǝsma bafaqāda ʾǝgziʾābǝḥer kona zǝntu wayǝʾǝtini ʾakko labāʿǝd zatawǝhbat ʾalā lawaldǝka qadāme bakʷǝrǝka zayǝnabǝr diba manbara dāwit ʾabuka . ʾǝsma maḥala ʾǝgziʾābǝḥer ladāwit baṣǝdq waʾiyǝnesǝḥ kama ʾǝmfǝre karśu yānabǝr diba manbaru ʾǝska laʿālam bawǝsta tābota kidānu ṣǝyon qǝddǝst . waʾǝressǝyo lǝʿula ʾǝmnagaśta mǝdr wamanbarohi kama mawāʿǝla samāy wakama śǝrʿata warḫ ʾǝska laʿālam . wabasamāyātǝni zayǝnabǝr diba manbara malakot baśǝgā yǝkʷennǝn ḥǝyāwāna wamutāna ʾǝska laʿālam wayǝgannǝyu lottu malāʾkt wasabʾ wayǝsebǝḥo kʷǝllu lǝsān wayǝsaggǝdu lottu kʷǝllu bǝrǝk baqalāyāt wabaʾafǝlāg . wabazǝntu tanāzaz wagǝbāʾ betǝka waʾitāḥǝzǝn lǝbbǝka fǝṣuma . wabazǝntu tanāzaza wayǝbe yǝkun faqādu laʾǝgziʾābǝḥer waʾakko faqāda sabʾ . wakāʿǝba ʾastarʾayo malʾaka ʾǝgziʾābǝḥer gahāda wayǝbelo waʾantassa ḥanaṣǝka beta ʾǝgziʾābǝḥer watǝkawǝnaka mǝkǝḥa yǝʾǝti wamǝsǝmāka laʾǝmma ʿaqabka tǝʾǝzāzo waʾiyāmǝlaka bāʿda ʾamālǝkta tǝtfaqqar baḫaba ʾǝgziʾābǝḥer kama dāwit ʾabuka . 
