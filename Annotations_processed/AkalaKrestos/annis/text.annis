0	0	sText1	gadla ʾabbā ʾakāla krǝstos ʾaba mǝnet zamǝdra zogā . nāhu ʾǝnza naʾammǝn wanǝtʾamman baʾǝgziʾabǝḥer ʾab walādi wabaʾǝgziʾabǝḥer wald tawalādi wabaʾǝgziʾabǝḥer manfas qǝddus ʾitawalādi zayǝśśellasu wayǝtwaḥadu laʿālama ʿālam waʿādi bamǝlkǝnnāhomu wāḥǝd ʾabrāka kʷǝllu ʾasgādi wabaśǝlṭānomu ṣǝnuʿ ʾǝsāt nadādi gadāma nufāqe zayānaddǝd wayāwǝʿǝyo lakaḥadi nǝṣǝḥǝf maṣḥafa gadlu wazenā mǝgbāru śannāy laʾab bǝḍuʿ wanǝṣuḥ bǝʾǝse ʾǝgziʾabǝḥer ʾakāla krǝstos ʾaba mǝnet zamǝdra zogā . ṣalotu wabarakatu yahāllu mǝsla nafsa fǝqru ʾisāyǝyās wamǝsla kʷǝllomu gubuʾan wǝsta makāna ʾaṣmu baʿǝlata baʿālu kǝbǝrt laʿālama ʿālam ʾamen . kamazǝ wǝʾǝtu ṭǝnta nagar zaʾǝmzenāhu śannāy galāwdewos walda nǝguś wawalatta ʾaddām kǝbǝrta zamad . ʾǝnza hallawu bataqanǝyo laʾǝgziʾabǝḥer bamǝgbār śannāy wabahāymānot rǝtǝʿt tawalda lomu fǝtǝwa rāʾǝy ḥǝḍān ʾabuna ʾakāla krǝstos manfasāwi . ʾǝmuntuni ḥaḍanǝwo baʿabiyy tagśāṣ . wamaḥarǝwo maṣāḥǝfta qǝddusāta babetu labǝʾǝsi ṭabib wamāʾmǝr bakama ʾazzazu ʾabawina ḥawāryāt lakʷǝllu krǝstiyān bamaṣḥafa didǝsqǝlyāhomu ʾǝnza yǝbǝlu maftǝw yǝgaśśǝṣu wǝludomu ʾabaw . waʾantǝmuni maharǝwomu ʾoʾabaw lawǝludǝkǝmu yǝʿqabu tǝʾǝzāza ʾǝgziʾabǝḥer wayǝtlǝwu fǝnoto lakrǝstos . waʾazzǝzǝwomu yǝtmaharu qǝne ʾǝd waʾiyǝnbaru ṣǝruʿā . waʾǝmma ʾakkossa yāʿābbǝyu lǝbbomu wayǝrǝḥǝqu ʾǝmgabira śannāy . wabaʾǝntazǝ ḥǝṣnǝwomu waʾitǝmhaku gaśśǝṣotomu . ʾǝsma ʾiyǝmawwǝtu wǝlud batagśāṣ ʾallā dāʾmu yǝdǝḫǝnu ʾǝmkʷǝnnane . kāʿǝbani yǝbelu maharǝwomuke ladaqiqǝkǝmu qāla ʾǝgziʾabǝḥer banǝʿusomu baṣǝnuʿ tagśāṣ kama yǝkunu tǝḥutāna wayǝtʾazzazu lakʷǝllu . waʾǝmmani tahakayu ʾabawihomu mǝhira wagaśśǝṣo yǝkawwǝnu sutufāna wǝsta ḫāṭiʾata wǝludomu . galāwdewosǝssa wafāsiladas 2homu ʾaḫāw daqiqa nǝguś nabaru babeta ʾabuhomu ʾǝnza māʾkalehomu bǝzuḫ salām wafǝqra taʾaḫǝwo . wasoba ʾaʿrafa ʾabuhomu nagśa hǝyyantehu fāsiladas . wagalāwdewos tarfa ḫǝzuna bamota ʾabuhu . wayǝbelo fāsiladas lagalāwdewos ʾitǝḫzǝn ʾoʾǝḫuya laʾǝmma maṣʾat mangǝśt bafaqāda ʾǝgziʾabǝḥer ḫabeya ʾantanu tǝnabbǝr mǝsleya wǝsta 1tǝʿǝyyǝnt ʾǝnza tǝtfeśśāḥ babeta mangǝśtǝya . ʾǝsma ʾaḫāw nǝḥna zawaṣāʾna ʾǝm1ḥaqʷe ʾabuna wataṭablalna ʾǝmʾaḥatti safādǝla ʾǝmmǝna . ʾalbo gǝbr zayǝfallǝṭanna . wǝʾǝtuni tasaṭwa wayǝbe ʾoʾǝgziʾǝya mangǝśtǝni tǝkun laka watǝḫlǝf lawǝluda wǝludǝka . mǝnt bǝya mǝsla mangǝśt dāʾmu tǝkun mǝḥratǝka lāʿleya . wabazakamazǝ fǝqr nabaru bǝzuḫā ʾazmāna . bāḥǝttu ʾiyāśannaya ʾǝḫwa nǝguś waʾiʿāqaba rǝʾǝso . ʾǝsma ʾabzǝḫā śarāwita waḫāyyālāna larǝʾǝsu bayǝʾǝti zaman . wabazǝntu mǝknǝyāt ḥora 1bǝʾǝsi ʾǝmmakʷānǝnt waboʾa ḫaba nǝguś wayǝbelo ʾoʾǝgziʾǝya nǝguś nāhu zǝntu ʾǝḫuka ʾabzǝḫā śarāwita waḫāyyālāna larǝʾǝsu watawarzawa bakʷǝllu gǝbru . ʾitǝreʾinu ʾǝsma yaḫāśśǝśā larǝʾǝsǝka wayǝwarrǝsā lamangǝśtǝka . ʾǝffo ʾitaʾazzǝzanna laḫāyyālāna mangǝśtǝka kama nāgbǝʾo wǝsta ʾǝdeka laḍara mangǝśtǝka wanǝqtǝllo baqǝdmeka . wayǝbelo nǝguś ʾofǝqurǝya ʾarmǝm waʾitǝkun zarāʾe nabib ʾǝska nǝrakkǝb gizehu . ʾanani ʾaʾammǝr kama tagʷāḥlawanni zǝntu ʾǝḫuya wayǝfaqqǝd yǝqtǝlanni . wabayǝʾǝti gize maṣʾa sabʾa zenā ḫaba nǝguś wanagaro kama dawaya ʾǝḫuhu babetu . waḥora nǝguś kama yǝrʾay ʾǝmma ḥassawa waʾiḥassawa sabʾa zenāhu . waboʾa ḫaba ʾǝḫuhu warakabo ḥǝmuma wasǝkuba wǝsta ʾarāt . watanāgaro salāma wanabara mǝslehu ḫǝdāṭa watamayṭa nǝguś fǝṭuna wǝsta betu . waṣawwǝʿo lazǝkku bǝʾǝsi zaʾamkaro qǝdma wayǝbelo ḥur gǝbar ḫāyla bakama ṭǝbabǝka waqǝtǝllo laʾǝḫuya . waʾitǝfrāh ʾǝsma ʾana ʾazzazkuka . wǝʾǝtuni ḥǝmum wasǝkub laka wǝsta ʾarāt . ḥǝmāmussa tǝmassǝlanni zakanāfǝra gʷǝḥlut waʾakko zalǝbb . wataʾazzizo wǝʾǝtu bǝʾǝsi ʾǝmḫaba nǝguś ḥora ḫaba wǝʾǝtu ḥǝmum . waboʾa ḫabehu wayǝbelo mǝnta konka ʾoʾǝgziʾǝya ʾǝgziʾabǝḥer yāḥyuka wayāqlǝl daweka . ḥǝmumǝni ʾǝsma yawwǝho bakʷǝllu nagara gʷǝhlut zǝkku bǝʾǝsi masalo bǝzuḫā zayaḫāzzǝn baʾǝntiʾahu . wayǝbelo ʾofǝqurǝya ʾǝmma ʾanta tāstafānnǝwanni ḫaba nǝguś waʾǝwaḍḍǝʿ ʾǝmzātti tǝʿǝyyǝnt waʾaḥawwǝr ḫaba ʾaḥatti hagar yǝmassǝlanni ʾǝmtafawwasku ʾǝmzǝntu daweya . wayǝbelo wǝʾǝtu bǝʾǝsi zǝssa ʾiyǝsaʾananni ʾana ʾǝnaggǝro lanǝguś waʾastafānnǝwakka . waʾǝmdǝḫra ʾasaffawo zanta tasfā gʷǝhlut waḍʾa ʾǝmmǝnehu wamasala zayaḥawǝr ḫaba nǝguś . watamayṭa ʾǝmmāʿǝkala fǝnot wǝsta betu waḫadara nuḫā lelit ʾǝnza yǝḍanǝs ḍāʿǝra wayǝwalǝd ḫāṭiʾata zawǝʾǝtu qatila nafǝs bamǝkr ʾǝkkuy . bakama yǝbe nabiy ḍanǝsa baḍāʿǝr wawalada ḫāṭiʾata . gǝba karaya wadaḫaya wayǝwadǝq wǝsta gǝb zagabra . wayǝgabǝʿ ḍāmāhu diba rǝʾǝsu watǝwarǝd ʿāmaḍāhu diba dǝmāhu . wasoba ṣabǝḥa ḥora waboʾa ḫabehu wayǝbelo banagara ḥasat ʾoʾǝgziʾǝya ʾazazani nǝguś wayǝbelakka naʿā ḫabeya kama ʾǝrǝʾay gaṣṣaka wakʷǝllo zawǝsta lǝbbǝya ʾǝnǝgǝrǝka . waʾǝmzǝ ʾastafānnǝwakka basalām ḫaba hagar zafaqadǝka kama tǝnǝbar bāti ʾǝska tǝtfewwas ʾǝmdaweka . wabawǝʾǝtu gize tagābǝʾu ʾagǝbǝrǝtihu waʾazǝmādihu waḍorǝwo baʾarāt wawasadǝwo waʾabǝʾǝwo wǝsta qǝṣǝra nǝguś . wataqabalǝwo ḥarā waʾaḥǝlafǝwo wǝsta māʾkalāy māḫǝfad wamataru kǝsādo basayǝf . watakǝʿǝwa damu kama wǝḫiza māy zawarǝḫā kǝramǝt . waʾaʿrafa waboʾa wǝsta mangǝśta samāyāt . bāḥǝttu ʾǝsma ʾǝgziʾabǝḥer mafǝqare sabʾ yǝṣewǝʿomu laḫǝruyānihu babǝzuḫ mǝknǝyāt ʾǝmbaḥawǝrǝt wǝsta mǝnet waʾǝmmǝnet wǝsta gadām latabāḥǝtǝwo kama yǝrǝkabu nǝṣǝḥa lǝbb ʾǝnta bāti yǝreʾǝyǝwo barāʾǝy manǝfasāwit . lazǝntuni ṣādǝq kama tǝkʷǝno mǝkǝnǝyāta mota ʾabuhu lamanǝno zǝntu ʿālam ḫālāfi wayǝḥur ḫaba ʾitaḫālǝf zayǝʾǝti mangǝśta samāyāt . ʾǝsma bawǝʾǝtu mawāʿǝl kona yǝmehǝro maṣāḥǝfta qǝddusāta baḫaba 1bǝʾǝsi māʾmǝr wamagaśǝḍ laʾakāla krǝstos waldu galāwdewos ʾabuhu . maṣʾa 1warezā ʾǝmwaʾalǝta ʾabuhu ʾǝnza yaḫāśśǝśo warakabo babeta mamǝhǝru ʾǝnza hallo mǝsla ʾabyāṣihu . waʾagǝḥaśo nǝsǝtita ʾǝmʾabyāṣihu wayǝbelo nāhu ʾaʿrafa ʾabuka baʾǝda nǝguś . ʾantani ʿuq larǝʾǝsǝka kama tādǝḫǝnā lanafǝsǝka . wasobehā bakaya marira ʾǝnza yǝbǝl ʾoʾabuya warezā ḫāyāl wafǝtǝwa rāʾǝy . ʾantassa motǝka rǝsta ziʾaka mota zatawārasǝka ʾǝmʾabawika bakama tabǝhla ʾoʾaddām maret ʾanta watǝgabǝʾ wǝsta maret . litani ʾǝmḫāyasani mawit ʾǝmzātti ḥǝyǝwatǝya zatadamarat mǝsla mǝrara ḫazan waqabiṣa tasfā . ʾoʾabuya ʾayte ʾaḥawwǝr waʾayte ʾǝgʷayǝy . ʾǝsma zatagābǝʾu lāʿleka bamǝkr ʾǝkkuy nāhu yǝtǝgābǝʾu lāʿleya . wazaḫāśaśuka yǝqǝtǝluka yaḫāśǝśuni yǝqǝtǝluni . way lita mǝnta ʾǝbǝl ʾǝmma ʾǝbelomu laʾadǝbār kǝdǝnuni walaʾawǝgǝr dǝfǝnuni ʾiyǝkawǝn lita . waʾǝmdǝḫra bakaya marira bazakamazǝ qāl wabazayǝmassǝlo wanagafa lāḥa ḥallaya nawāḥa wamakara rǝtuʿā . wayǝbe balǝbbu yǝḫeyyǝsanni ʾǝḫǝdǝgā lazātti ʿālam baḥǝyǝwatǝya zaʾǝnbala yāḫǝdǝguni bagǝbr waʿālǝta nǝguś kama ʾabuya . waʾǝḥur rǝḥuqa baʾǝnta ʾǝgziʾabǝḥer . ʾǝmmani rakabuni zayaḫāśǝśuni bafǝnot waqataluni rabāḥǝya wǝʾǝtu . ʾǝsma baʾǝnta ʾǝgziʾabǝḥer waṭanǝku . waʾǝmma ʾamǝsaṭǝku ʾǝmʾǝdehomu ʾasamǝk rǝʾǝsǝya wǝsta 1dabǝr waʾaśamǝro laʾǝgziʾabǝḥer bazaʾakǝhalanni wǝʾǝtu . waʾǝmma ʾakko yǝtǝfeṣam lita zayǝbe ʾǝgziʾǝna bawanǝgel bǝḍuʿān ʾǝmuntu ʾǝlla yǝsadadu baʾǝnta ṣǝdǝq ʾǝsma lomu yǝʾǝti mangǝśta samāyāt . wakāʿǝba zayǝbe zayāfaqǝranni yǝṣǝlǝʾa lanafǝsu wayāṭǝbǝʿ wayǝḍur masǝqala motu kʷǝllo ʾamira wayǝtǝlǝwanni . wakāʿǝba yǝbe zayāfaqǝrā lanafǝsu layǝgǝdǝfā . wazassa gadafā lanafǝsu baʾǝntiʾaya yǝrakǝbā . wabazǝntu mǝkr nafǝsāwi zaʾitagʷāḥǝlawo mǝkr śǝgāwi tanśǝʾa waḥora rǝḥuqa . wabaṣḥa mǝdra šawā . warakabo bafǝnot 1bǝʾǝsi gabara gālā . wayǝbelo ʾowaldǝya ʾayte taḥawǝr . waldǝni falāsi yǝbelo ʾoʾǝgziʾǝya ʾǝmma śamǝra lita ʾǝgziʾabǝḥer waʾabǝṣǝḥani badāḫǝn ʾaḥawwǝr ḫaba maqābǝra ʾabuna takǝla hāymānot kama ʾǝtǝbārak bāti waʾǝtǝnāzaz ḫazanǝya . wayǝbelo zǝkku bǝʾǝsi ʾantanu bāḥǝtitǝka taḥalǝfā lazātti fǝnot mǝsla zātti batǝr zaʾǝdeka . warāzutǝni ḫāyālān wamǝhurāna ḍabǝʿ mǝsla nǝwāya ḥaqlomu ʾiyaḥalǝfǝwā maʿālǝta zaʾǝnbala balelit wayǝbaṣǝḥu ḫaba zā makān zaʾanta tǝbe . wamanana nagaro wasaḥaqa bottu waḫadago waḥora wǝsta betu . wawaldǝni ṭǝbuʿ ʾifarǝhā bazǝntu nagara bǝʾǝsi waʾitasabra lǝbbu dāʾmu taʾamana baʾǝgziʾabǝḥer waḥora fǝnoto . wasoba masǝya bǝḥer boʾa wǝsta ʾaḥatti hagar ʾǝnta badǝw . waqoma baʾanǝqaṣa betu lazǝkku bǝʾǝsi gabara gālā ʾǝnbala yāʾǝmǝr kama wǝʾǝtu betu . wǝʾǝtuni tanśǝʾa wawaḍʾa ʾǝmbetu ʾǝsma ʾasǝtanāśǝʾo mǝknǝyāt warakabo qǝwǝma baʾanǝqaṣa betu . waʾaʾǝmaro ʾǝsma rǝʾǝyo warakabo qǝdma bafǝnot . dangaḍa waḫazana baʾǝntiʾahu . wayǝbelo ʾowaldǝya mǝnt ʾamǝṣǝʾaka zǝya . ʾiyāʾǝmarǝkanu kama ʾana wǝʾǝtu gabara gālā waʾǝgziʾǝya gālā hallo wǝsta betǝya mǝsla ʾǝliʾahu bǝzuḫān ʾaramāwǝyān . yǝʾǝzema ḥur qǝdamanni nǝsǝtita waḫǝlǝf zāta fǝnota terǝqā ʾǝnta dǝḫǝra betǝya waṣǝnǝḥanni hǝyya waʾana ʾǝtalǝwakka . waḥora wǝʾǝtuni zaʾamaro fǝnota wasamǝʿā mǝkra ziʾahu . zǝkkuni bǝʾǝsi talawo bakama qālu . watarākabu 2homu badǝḫǝra bet . waʾanǝbaro lawald wǝsta makān ḫǝbuʿ . waʾasǝmako laʾarafǝta bet . waʾamǝṣǝʾa śāʿǝra zataʿāḍǝda lafarasa gālā ʾǝgǝziʾu waʾalǝbaso waʿālada lāʿlehu . waḥora ḫaba ʾagāʿǝzǝtihu ʾaramāwǝyān wanabara mǝslehomu . wamasalomu kama zaʾirakaba sabʾa waʾimǝntani . kāʿǝbani ʿǝḍub diba ʿǝḍub ḥamma zǝkku bǝʾǝsi 2hon ʾaʿǝyyǝntihu . waṣanǝʿā lāʿlehu ḥǝmāma ʿāyǝn ʾǝska kona yaʾabǝd kama ʿǝbud wayǝkelǝh maʿālǝta walelita . mǝsla zǝntuni ḥǝmāmu wadawehu ṣǝnuʿ ʾǝsma śannāy bǝʾǝsihu yaḥawǝr ḫaba wald zawǝśāṭe śāʿǝr wayāramasǝs ʾǝdehu wǝsta śāʿǝr wayǝbelo lawald ʾarmǝm waʾiyǝḍāʿǝka dǝmǝḍ kama ʾiyaʾaśǝruka badǝmǝḍǝka ʾǝllu ʾaramāwǝyān qatālǝyāna nafǝs . wazanta yǝbe wayǝmakǝr wayaḥawǝr wǝsta mǝsǝkābu zadawehu wayaḥamǝm kama qadāmi wayǝkelǝh . waldǝni zawǝśāṭe śāʿǝr lalagize yǝsamǝʿ maṣāmohu yaʿāḍǝbo baḥǝqu wayǝbaki marira wayǝbe zǝdawehu lazǝ bǝʾǝsi baʾǝntiʾaya wǝʾǝtu ʾǝsma konǝku rǝḥuqa ʾǝmʾǝgziʾabǝḥer ḥǝyǝwatǝya baḫāṭiʾatǝya bǝzuḫ . zantani mǝsla bǝhilotu ṣalaya tǝguhā wasaʾala ḫaba ʾǝgziʾabǝḥer baʾǝntiʾahu laḥǝmum kama yǝśahāl lāʿlehu waḥayǝwa watafawwasa fǝṭuna baṣalotu . waʾaramāwǝyān ḥoru watamayǝṭu wǝsta hagaromu . wamaṣʾa zǝkku bǝʾǝsi ḫaba wald zawǝśāṭe śāʿǝr wanaśʾa śāʿǝra ʾǝmlāʿlehu wayǝbelo naʿā ḍāʿ ʾafǝʾa dāḫǝn wǝʾǝtu bǝḥer . waʾaramāwǝyān ḥoru wǝsta hagaromu . ʾǝffo ʾakǝḥalaka ʾǝgziʾabǝḥer zaʾǝnbala tǝṭǝʿām ʾǝkǝla watǝsǝtay māya tǝnǝbar ʾǝska 7tu ʿǝlat . ʾǝsma kʷǝllu yǝtkahal lottu . waʾǝnza kamazǝ yǝbǝlo tafānawa ḫabehu waḥora fǝnoto wabaṣḥa baʿǝḍub gǝbr ʾǝmbǝzuḫ ʿǝḍaba makarā zafǝnota ḥaql ḫaba dabǝr ʿābāy dabǝra libānos qǝdǝsǝt maqābǝra ʾabuna takǝla hāymānot ḥawārǝyā sǝbǝkat ḥadis zaʾitǝyoṗǝyā waliqa nolot bǝzuḫān . watabāraka bāti waʾakǝbara maretā . waʾǝmhǝyya ḥora wabaṣḥa ḫaba ʿāqab zadabǝra zǝqʷālā . wa2manakosāt ʾǝnza yǝwarǝdu ʾǝmlāʿǝlāy murāda ʿāqab rakabǝwo batāḥǝta ʿāqab . wayǝbelǝwo laʾabuna ʾakāla krǝstos ʾoʾǝḫuna ʾayte taḥawǝr . wayǝbelomu ḫaba maqābǝra ʾabuna gabra manfas qǝddus kama ʾǝtǝbārak waʾǝtǝmaḫāḍan bāti . wayǝbelǝwo lannani ʾǝmʾitakǝhǝlana ʾǝmbǝzuḫ ʿǝḍaba fǝnot zawǝsta gadām mafǝrǝh . ʾǝnza nǝfaqǝd ḥawira hǝyya tamayaṭǝna ʾǝmmāʾkala fǝnot . ʾantani tamayaṭ mǝkǝrǝna wǝʾǝtu . wayǝbelomu ʾoʾabawǝya ʾitǝrǝsǝʾuni ʾanani ʾǝsamǝʿ mǝkrakǝmu waʾǝgabǝr . wasobehā taqʷalǝqʷala ḍaḥay wamasǝya . waḫadara laḥayǝqa falag wǝsta ḫoḍāhu balelit zayǝqʷarǝr kama barad wabamaʿālǝt kama ʾǝsāt zayǝnadǝd . hǝyya qoma wataʿāgaśa waʾanǝbara śǝʿǝla ʾǝgǝzǝʾǝtǝna māryām diba ʾatǝronǝs waṣalaya nawāḥa . wabaʿǝqǝbata lelit maṣʾat ʾǝgǝzǝʾǝtǝna māryām wanabarat diba manǝbar ʿābiy wabǝruh zayānǝṣabarǝq wayaḫayǝd ʿāyǝna baqǝdmehu . watǝbelo ʾoʾakāla krǝstos warezā tǝʾǝgǝśǝt walabāse ḍāmā halawat makān zaḍolāʿǝt bamǝdra bagemǝdǝr ʾǝsma makǝfalǝtǝka waḥabǝla rǝsǝtǝka yǝʾǝti . nǝbar bāti ʾǝska taḥawǝr ḫaba rǝsǝtǝka ʾiyarusālem samāyāwit . waʾǝmzǝ ḥora waʾoda kʷǝllo ʾadǝyāmāta šawā . watabāraka ʾǝmʾǝlla yǝnabǝru gadāmāta wamǝnetāta waʾǝmʾǝlla ʾelu ʾadǝbārāta wabaʿātāta ʾabaw manakosāt qǝdusān . wasobehā bo ʾǝlla nabaru baḥǝyǝwatomu wabo ʾǝlla konu baʾasǝkarena mǝwǝtān wamareta zǝḫǝr . wakāʿǝba tamayṭa wǝsta dabǝra libānos walabsa bahǝyya ʾalbāsa mǝnkʷǝsǝnnā wanabara ʾǝnza yǝtǝgādal baṣom wabaṣalot bǝzuḫ . waḥora dabǝra maʾa bǝḥera dabub wasarǝʾa mǝneta wabazǝḥu daqiqu kama kawākǝbǝt . waba1 mawāʿǝl soba ḥawaṣato ṣagā ʾǝgziʾabǝḥer watawǝhǝbato tāʾorǝyā maṣǝḥeta lǝbb ʾǝnǝbayǝna rǝʾǝyā ʾǝnza hallo rǝḥuqa bahǝyya lamǝnet zamǝdra zogā wakʷǝllo ʾahǝgurāta zaʾaʿǝwādihā . waʾaʾmara kama bayǝʾǝti mǝnet yǝfari fǝre mǝgǝbārāt śanāyāta wayǝbazǝḫu bāti wǝludu baṣagā ʾǝgziʾabǝḥer . ʾankara wayǝbe manǝkǝrǝke gǝbǝrǝka ʾǝgziʾabǝḥer . waḍāʾǝku wǝsta zātti bǝḥer ʾǝnza ʾaḫaśǝś rǝḥuqa bǝḥera kama ʾiyǝrǝʾayuni gaṣǝya ʾazǝmādǝya ʾanani ʾiyǝrǝʾay gaṣṣa ʾazǝmādǝya . ʾǝmmassa faqadǝka tāgǝbǝʾanni manǝgala dǝḫǝr ʾarǝtǝʿ fǝnotǝya waḥuratǝya waʾabǝṣǝḥanni ḫaba faqadǝka . waʾǝmdǝḫra ṣalaya zanta ṣalota ʾanǝkǝro tanśǝʾa wamaṣʾa ḫabehā ʾǝnza yǝgʷegʷǝʿ wayǝmerǝd fǝnota . ʾǝmmani bāḥǝttu yǝgʷegʷǝʿ bǝzuḫā ʾǝsma kona ʾiyāṣarǝʿ ṣalota saʿātāt soba kona gize qatǝr . ʾǝnza hallo māʾkala fǝnot ḥawaṣa warǝʾǝya ʾaḥata ʾarǝza ṭǝqā falag ʿābiy zayǝsamay bašǝlo . waḥora ḫabehā waʾaṣǝlala tāḥǝtehā waqoma waṣalaya wasagada bǝzuḫā bakama lǝmādu . waʾǝnza hallo hǝyya qǝwǝma maṣʾa ʿābiy ʾarwe zaḫǝdur wǝstetu sayǝṭāna tǝmǝyǝnǝt ʾǝmgǝrum ḥaql ʾǝnza yādǝlaqalǝqomu laʾaʿǝwām nawihān wayǝnadǝʾomu laʾaʿǝbān bǝzuḫān . wabaṣḥa ḫabehu bamankǝr gǝrǝmā wataṭawma ʾǝmʾǝgǝru ʾǝska ṣǝḥǝmu walawǝlawa lǝsānu diba kanāfǝrihu . watamakara bazǝntu makarā ʾǝnza yǝṣelli bǝzuḫā ḫaba ʾǝgziʾabǝḥer kama yāsǝtaḥafǝro laṣalāʿi . wamaṣʾa malǝʾaka samāy zawatǝra yǝradǝʾo waqoma qǝdmehu wayǝbelo ʾoqǝddusa ʾǝgziʾabǝḥer ʾakāla krǝstos bārǝko lazǝkku ʾarwe kama yǝtǝḫāfar laka . wasoba yǝbelo zanta tafatǝḥa ʾaʿǝdāwihu wabārako lazǝkku ʾarwe wawadǝqa tāḥǝta ʾǝgarihu . wasayǝṭānǝni zaḫǝdur wǝstetu takaśǝta baʾarǝʾayā gabr ṣalim wanawiḥ . waʾǝmzǝ qoma nǝsǝtita qǝdmehu kona kama nabalǝbāl ṭis watazarǝwa . waʾǝmdǝḫra tafaṣama lottu zayǝbe nabiy lǝʿula rasayǝka ḍawanaka . ʾiyǝqarǝb ʾǝkkuy ḫabeka . waʾiyǝbawǝʾ maqǝśafǝt betaka . ʾǝsma lamalāʾǝkǝtihu yǝʾezǝzomu baʾǝntiʾaka kama yǝʿqabuka bakʷǝllu fǝnāwika . wabaʾǝdawihomu yānǝśǝʾuka kama ʾitǝtǝʿāqaf baʾǝbǝn ʾǝgǝrǝka . lāʿǝla takʷǝlā wakayǝsi tǝḍeʿān . watǝkayǝd ʾanǝbasā wakayǝse . kǝrǝsǝtosǝni lǝbbu lazǝntu nabiy zayǝbe wahabǝkukǝmu śǝlǝṭāna kama tǝkidu diba ʾaqārǝbǝt wadiba ʾarāwit walāʿǝla kʷǝllu ḫāyla ṣalāʿi . waʾalbo zayǝnakǝyakǝmu . ṗāwǝlosǝni ḥawārǝyā zayǝbe waʾǝgziʾabǝḥer yǝqaṭaqǝṭo lasayǝṭān tāḥǝta ʾǝgarikǝmu . ḥora waʾartǝʿā fǝnoto wabaṣḥa ḫaba ʾanǝqaṣa hagar ʿābāy warakaba ḥǝḍānāta bǝzuḫāna ʾǝnza yǝtǝlaḥayu babayǝnātihomu wayǝtǝyawǝhu . watafalǝṭa 1ʾǝmmǝnehomu watalawo lottu . watamayṭa dǝḫǝrehu warǝʾǝyo ʾǝnza yǝtalǝwo . wayǝbelo ʾoḥǝḍān mǝnt wǝʾǝtu zatǝtalǝwanni . tǝfaqǝdǝnu tǝḥur mǝsleya tǝkunanni walda . wayǝbelo ʾǝwa ʾǝtalǝwakka ʾoʾǝgziʾǝya watalawo fǝṭuna bakama qālu . waʾaʾmara zǝntu ʾab ʾakāla krǝstos bamanfas qǝddus zaḫǝdur lāʿlehu kama wǝʾǝtu ḥǝḍān yǝkawǝn buruka walda batalǝʾǝkotu laʾabǝnāhu . warǝtuʿā gabra baʾaśǝmǝrotu laʾǝgǝziʾǝnāhu ʾǝska yǝkawǝn liqa mǝnet lāʿǝla ʾaḫāw bǝzuḫān zaʾǝmdǝḫrehu . ʾankara wǝʾǝtu wayǝbe ʾomanǝkǝra manǝkǝrāt ʾǝgziʾabǝḥer zaʾiyǝddanagag falaga ṭǝbabǝka waʾiyǝtǝwesan bāḥǝra mǝḥratǝka . bǝzuḫān ʾǝmuntu ḫāyālān wamāʾmǝrān fǝṭǝratǝka ʾǝlla ʾalǝbasǝwā lamǝdr ʾǝmtahabanni 1ʾǝmmǝnehomu zanta ḥǝḍāna nǝʿusa wadǝkuma wahabǝkani zayom yǝtǝlǝwanni wadǝḫǝra zayǝqabǝranni wayaʿāqǝb maqābǝrǝya ʾǝska ʿǝlata motu kama yǝtǝnakar mǝkǝrǝka zagǝrum ʾǝmʾǝgʷāla ʾǝmmaḥǝyāw . sǝbǝḥat laka . ḥǝḍānǝssa zanǝbǝlo tawalda madǝḫǝn wǝʾǝtu zakona liqa mǝnet baʿǝdǝmehu . waʾǝmdǝḫrazǝ ḥora wabaṣḥa mǝdra gǝrǝbi qǝrǝbǝta ʾarinǝgo tǝʿǝyǝnǝta nǝguś zayǝṣebāḥ bāti maʿāra nǝguś . waʾaṣāmawa nafǝso bahǝyya bagadl ṣǝnuʿ wabatǝḫǝrǝmǝt bǝzuḫ ʾǝska sǝḥǝka śǝgāhu wanaqǝṣā ʾaʾǝṣǝmǝtihu . diba zǝntuni ʾǝsma tabǝhla ʾǝmqāla ṗāwǝlos ḥawārǝyā ʾanǝssa ʾǝfaqǝd kama yǝṣalǝyu ʾǝdaw bakʷǝllu makān ʾanǝśiʾomu ʾǝdawihomu banǝṣuḥ zaʾǝnbala maʿāt waḥǝlinā ʾǝkkuy . wabaʾǝntazǝ kona soba yǝṣelli yānaśǝʾ ʾǝdawihu wayānqaʿāddu ʾaʿǝyyǝntihu wǝsta samāy . kāʿǝbani yǝwasǝk ḥǝmāmāta diba ḥǝmāmu ḥora ḫaba sabʾ mahāyǝmǝnān wasaʾala māḫǝrasāta baba1du . wasoba yǝbelǝwo mǝnt yǝkawǝn laka māḫǝras ʾoʾabuna ʾakāla krǝstos zagǝḥus ʾanta ʾǝmḥǝwāsāta ʿālam waḍāʿǝrātu . wayǝbelomu hallo 1bǝʾǝsi nadāy zabo 1du bǝʾǝrāy wayǝsǝʿǝl ʾǝmʾǝlla kamākǝmu mǝʾǝmanān 1da 1da bǝʿǝrāya babaʿǝlat zayaḥarǝs bottu wayǝgabǝr ṣǝmda . ʾǝsma ʾalbottu māḫǝras . baʾǝnta zǝntu ʾǝsǝʾǝlakǝmu kama yǝtǝḥanaṣ lottu māḫǝdara śǝgāhu . lakǝmuni māḫǝdara nafǝsǝkǝmu mangǝśta samāyāt bamǝṣǝwātǝkǝmu . wabazǝntu nagar ʾǝnza yǝyawǝhomu ʾastagābʾa bǝzuḫā māḫǝrasāta . waʾǝmzǝ ḥora ʾabuna ʾakāla krǝstos ḍāmāwi ḫaba nahabe ḥaḍin zasǝmu zagabǝrǝʾel wayǝbelo ʾofǝqurǝya gǝbar lita ʾalbāsa ḥaḍin . watakenaw babaṣotāhomu laʾabālātǝya waʾalǝbǝsanni ʾǝmʾǝgǝrǝya ʾǝska rǝʾǝsǝya . wayǝbelo nahabe ḥaḍin ḥasa ʾitamǝḥǝrǝkǝwo lazǝntu gǝbr zaʾanta tǝbelanni . waʾiʾaḫāzato ʾǝdeya ʾaḥata ʿǝlata . wǝʾǝtuni yǝbelo ʾofǝqurǝya ʾaḫaz qǝdma ʾǝgziʾabǝḥer yǝmehǝrakka . ʾanani bazatakǝhǝlani ʾǝradǝʾakka . wayǝbe nahabe ḥaḍin ʾǝmmassa tǝbe kamazǝ ʾamǝṣǝʾ lita māḫǝrasāta ʾǝgabǝr laka baqǝdmeka bakama ʾarǝʾayǝkani . wasobehā ḥora ʾabuna ʾakāla krǝstos bǝʾǝse ḍāmā walabāse tǝʾǝgǝśǝt waʾamǝṣǝʾa bǝzuḫā māḫǝrasāta . wawahabo lanahabe ḥaḍin kama yǝgǝbar lottu . zǝkkuni nahabe ḥaḍin gabra lottu ʾalbāsa ḥaḍin wazǝgǝḫātāta mawāqǝḥǝt ʾǝnza wǝʾǝtu yǝradǝʾo bamǝkr wabagabir . wafaṣama gǝbro nahabe ḥaḍin waʾalǝbaso ʾǝmʾǝgǝru ʾǝska rǝʾǝsu babaṣotāhomu laʾabālāt . waʾamani yālabǝso ḫaba rǝʾǝya kama yabǝsa śǝgāhu waṭagǝʿāt karǝśu mǝsla ʾaʿǝḍǝmǝtihu watasanāsalu ʾasǝrāw waʾamǝtǝnǝt lāʿlehu waʾankara wayǝbe bonu yǝkǝlǝnu sabʾ kamazǝ yǝkun ʾǝmbǝzǝḫā tǝḫǝrǝmǝt . kāʿǝbani ʾǝnza yāsǝtasanāʿǝwomu laḥaḍināt babaṣotāhomu lāʿlehu ʾǝsma takaśǝta lottu māʿǝsa śǝgāhu kawino ḍǝʿǝdǝwa wanǝṣuḥa kama raqq ʾǝnza yǝsarǝb qalama dam wǝsǝṭa . baʾafǝʾani ʾasǝrāba dam yǝwǝḫǝz babaʾasǝrāw dangaḍa bǝzuḫā . wayǝbe ʾabbā ʾabbā ḫǝdǝganni waʾastafānnǝwanni ʾǝḥur ʾǝsma dangaḍani lǝbbǝya waʾanǝqaṭǝqaṭat ʾǝdeya wasǝʾǝnat ʾǝḫiza ḥaḍin ʾǝmbǝzǝḫā ḥǝmāmǝka . wayǝbelo ʾab qǝddus ʾakāla krǝstos ʾofǝqurǝya ʾitǝbal kamazǝ . ḫǝdǝgǝssa kiyāya zakǝful ʾǝmḍǝbura ḫāṭiʾat wawalda ʿāmaḍā bakama yǝbe nabiy laka labāḥǝtitǝka ʾabasǝku waʾǝkuyani baqǝdmeka gabarǝku kama tǝṣǝdaq banabibǝka watǝmāʾ bakʷǝnnaneka ʾǝsma nāhu baḫāṭiʾat taḍanasǝku wabaʿāmaḍā waladatanni ʾǝmmǝya . kǝrǝsǝtosǝni zaʾalbottu ḫāṭiʾat bakama yǝbe lalihu māʾkala ʾayǝhud ʾanǝssa ʾǝsma ṣǝdǝqa ʾǝnaggǝrakǝmu ʾitaʾamǝnuni mannu yǝzālafanni ʾǝmmǝnekǝmu baʾǝnta ḫāṭiʾat . ʾǝmmassa ʾana ṣǝdǝqa ʾǝnaggǝr lamǝnt ʾitaʾamǝnu bǝya . zassa ʾǝmʾǝgziʾabǝḥer wǝʾǝtu qāla ʾǝgziʾabǝḥer yǝsamǝʿ . wabaʾǝntazǝ ʾantǝmussa ʾitǝsamǝʿuni ʾǝsma ʾikonǝkǝmu ʾǝmʾǝgziʾabǝḥer taqanawa baqǝnǝwāta ḥaḍin wamota diba ʿǝḍa masǝqal baśǝgāhu kama yǝsǝʾarā laḫāṭiʾat wayāgǝʿǝzanna ʾǝmʾarǝʿuta ḫāṭiʾat . bal ʾitǝfrāh ʾofǝqurǝya ʾasǝtasanāʿǝwomu laḥaḍināt babaṣotāhomu lāʿleya . ʾǝmmani yom taḫazǝn baʾǝntiʾaya ʾǝsma nāhu halawaka tǝtfeśśāḥ dǝḫǝra ʾama tǝtǝʾaśay ʿǝśśeta ḍāmāka zǝntu baʿǝlata ʾǝgziʾabǝḥer . wagabra nahabe ḥaḍin bakama ʾazazo wafaṣama gǝbro waḥora ḫaba yaḥawǝr ʾǝnza yaḫazǝn wayǝbaki marira baʾǝntiʾahu . nǝgǝbāʿǝke ḫaba fǝnā nagar zadǝḫǝrena . zanǝbessa kona ḍǝʿǝdǝwa wanǝṣuḥa māʿǝsa śǝgāhu kama raqq bakama ṣaḥafa ṣaḥafe ganat baʾǝnta ʾasǝṭātewos mamǝlaki fǝṣum ʾǝmṣom watǝgāh ʾǝska konat ḍaḥay tāsǝtarǝʾi ʾǝmmāʾkala ʾaʿǝḍǝmǝta gabawātihu tāḥǝta māʿǝsa śǝgāhu ṣǝruy . nǝḥnake ṣaḥafǝna baʾǝnta zǝntu ṣādǝq bakama tanāgarǝna qǝdma bazaʾalabawana 1ʾaragāwi zanabara mǝslehu wayaʾamǝr gadla ḍāmāhu . ʾakkonu tabǝhla ʾǝmmaḫadamǝt nagara ʿāwǝd yǝnǝgǝr māʾkala ʿāwǝd zanabara wazenā mǝwǝt yāṭayǝq wǝsta maqābǝr zaqabara . ʾǝmyǝʾǝzessa nǝḥur fǝnā nagar zaqǝdmena ʾǝnza nāratǝʿ ʾaʿǝgāra nǝbāb baradʾeta 1bǝrǝhān zaʾǝmmǝnehu yǝśarǝq śǝlāse . ḫabǝṭa kʷǝlanǝtāhu labǝḍuʿāwi ʾab ʾakāla krǝstos ʾǝmza labsa ʾalbāsa ḥaḍin wazǝgǝḫātāta mawāqǝḥǝt baśalus ʿǝlat . wabasābǝʿu ʿǝlat ṣanǝʿā qʷǝsǝl wafalǝḥu ʿǝḍeyāt lāʿlehu . wamaṣǝʾu ʾaʿǝwāfa samāy waqarǝbu ḫabehu waqasamu fǝre ʿǝḍeyāt ʾǝmʾarǝza śǝgāhu bafaqāda ʾǝgziʾabǝḥer lottu sǝbǝḥat laʿālama ʿālam . wasamiʿo nǝguś ṣādǝq yoḥanǝs zenā gadlu wasǝna ḫirutu wakama hallo bahagar zaqǝrub latǝʿǝyyǝntu maṣʾa baḫǝbuʿ mǝsla 2daqiqu waḫǝdāṭān ʾagǝbǝrǝtihu . waboʾa ḫabehu wataʾamǝḫu babayǝnātihomu baʾamǝḫa tǝḥǝtǝnā watabādaru sagida ḫaba mǝqǝwāma ʾǝgǝr . wawaʾalu ʾǝnza yǝzzeyānnaw ʿǝbayātihu laʾǝgziʾabǝḥer wabǝzǝḫā mǝḥǝratu zalakʷǝllu fǝṭǝrat . waʾǝmzǝ ṣawwǝʿā nǝguś 1da ʾǝmdaqu wayǝbelo ṣawwǝʿ yosǝṭosǝhā waldǝya kama yǝtǝbārak ʾǝmzǝntu ʾab wayǝnǝśāʾ barakata ʾǝmmǝnehu . waboʾa yosǝṭos watabāraka waḥora . wakāʿǝba yǝbe nǝguś ṣawwǝʿ ʾiyāsuhā waldǝya kama yǝtǝbārak ʾǝmzǝntu ʾab . wasoba boʾa ʾiyāsu ʾaʾmara ʾab bǝḍuʿāwi ʾakāla krǝstos bamanfas qǝddus zaḫǝdur lāʿlehu kama yǝnagǝś dǝḫǝra ʾiyāsu bamangǝśta ʾabuhu . tanśǝʾa waqoma lottu wabārako ʾǝnza yǝbǝl ʾǝmṭalu lasamāy waʾǝmsǝfǝḥu lamǝdr yǝkun barakatǝka . wasobehā ʾankara nǝguś wayǝbe ʾoʾabuya soba boʾa ḫabena zayaʿābi waldǝya yǝtǝrǝfǝssa qawim ʾiyādǝnanka lottu rǝʾǝsaka . sobassa boʾa zayǝnǝʿǝs waldǝya tanǝśāʾǝka waqomǝka lottu . wabārako babarakata samāy wamǝdr . mǝnta rǝʾika zayǝmaṣǝʾ dǝḫǝra wayǝkawǝn lottu . ʾamaḥalǝkuka baʾǝgziʾabǝḥer kama tǝnǝgǝranni ḫǝbuʾata lǝbbǝka . wǝʾǝtuni tasaṭwa wayǝbelo ʾoʾǝgziʾǝya nǝguś zakamazǝssa ʾaʾǝmǝro laʾǝgziʾabǝḥer labāḥǝtitu wǝʾǝtu ʾakko lasabʾ . bāḥǝttu yǝmassǝlanni zǝntu waldǝka ʾǝmdǝḫra fǝlǝsatǝka ʾǝmzǝ ʿālam yǝnagǝś bamangǝśtǝka wayǝnabǝr diba manǝbarǝka . watafānawa nǝguś ḫabehu waḥora ʾǝnza yaḫazǝn wǝsta tǝʿǝyyǝntu ʾǝsma bottu faqād kama yǝnǝgǝś zayaʿābi waldu . zǝntuni tǝnǝbit ʾitaḥasawa dāʾmu ʾǝmuna kona baʿǝdǝmehu ʾama nagśa ʾiyāsu laʿālam 20wa4ʿāmata bamǝgbār śannāy wabahāymānot rǝtǝʿt . waʾǝmzǝ tanśǝʾa waḥora wabaṣḥa mǝdra zogā warakaba ʾaḥata ḥaqla wanabara hǝyya ʾǝnza yāṣāmǝwā lanafǝsu baṣom wabatǝgāh bǝzuḫ ʾǝnza yǝtǝʿegaś gǝrǝmā lelit wadǝmǝḍa ʾarāwit . waʾaḥata ʿǝlata ʾǝmbǝzǝḫāta qʷǝr ʾǝnza yǝmawǝq ḍaḥaya rǝʾǝyo rǝḥuqa nolāwe ʾaṭāli . waḥora ḫaba ʾabuhu wayǝbelo rǝʾiku manakosa ʾǝnza yǝmawǝq ḍaḥaya wǝsta ḥaqǝlǝna . wayǝbelo ʾabuhu ʾakko śannāy lana zǝntu nagar ʾǝsma ḍar zamanakos ṣǝnuʿ wǝʾǝtu . yǝwarrǝsā laḥaqǝlǝna wayǝsadǝdanna ʾǝmbǝḥerǝna . wabasānitāhu makara wayǝbe ʾǝmma ʾaḫaśǝś lazǝntu manakos baqǝrub ʾiyǝtǝrakab dāʾmu yǝgʷayǝy wayǝtǝhabāʾ wǝsta ʾerǝgaba ḥaql ṣǝfuq . ʾǝmmassa ʾawǝʿǝyā baʾǝsāt laḥaqǝlǝya yǝkaśǝto ʾǝsāt ḫaba halawa . ʾanani ʾǝgabǝr zakama faqada lǝbbǝya . wabazǝntu mǝkr ḥora wǝsta ḥaqlu ṣawiro māʿǝḍada wamāḫǝḍe . waʿāḍada śāʿǝra wagazama ʿǝḍawa zatāḥǝta ʾaʾǝwām ʿābayǝt waḥora wǝsta betu wataʿāgaśa ʾǝska yǝyabǝs śāʿǝr waʿǝḍaw . wasoba ʾaʾmara kama yabǝsa śāʿǝr waʿǝḍaw ḥora waʾawǝʾayā baʾǝsāt laḥaqlu . ʾabǝni bǝḍuʿāwi ʾakāla krǝstos soba rǝʾǝya kama talaʿāla nada ʾǝsāt wǝsta samāy wabazǝḫā ṭisa ʾǝsāt wakadanā lahagar kama gime kǝramǝt zawǝsta dabǝr dangaḍa watahawǝka . wawaḍʾa fǝṭuna ʾǝmḥaql waqoma baʾanǝqaṣa hagar tāḥǝta ʾarǝz . zǝkkuni bǝʾǝsi ʾǝnza yǝṣawǝr nǝwāya ḥaqlu ʾafǝṭana rawiṣa wagabra depā baʾanǝqaṣa ḥaql ʾǝnza yǝbǝl ʾǝmma ʾǝrakǝbo lazǝntu manakos ʾǝnza yǝgʷayǝy ʾǝmǝsāt bazǝ ʾanǝqaṣ ʾǝgabǝr ʾǝkuya lāʿlehu . waʾiyāʾǝmara kama qadamo waḍiʿā ʾǝmḥaql . wasoba ḥawaṣa ʾanǝṣāra gaṣu rǝʾǝyo laʾab bǝḍuʿāwi ʾakāla krǝstos qǝwǝma batāḥǝta ʾarǝz . waḥora wabaṣḥa ḫabehu bamaʿāt bǝzuḫ . wayǝbelo ʾantanu zakamazǝ tahawǝkani . mǝnǝtǝka yǝʾǝti zātti ḥaql zatǝnabbǝr wǝstetā . litassa rǝsta ziʾaya yǝʾǝti . tǝfaqǝdǝnu tǝsǝdǝdanni ʾǝmrǝsta ʾabuya . yomǝni ḥur ḫaba faqadǝka kama ʾiyǝgǝbar ʾǝkuya lāʿleka waʾitǝmut baʾǝdeya . zǝntuni ʾab bǝḍuʿāwi ʾakāla krǝstos tasaṭwa wayǝbelo bǝzuḫān ʾaʿǝwāfa samāy waʾarāwita gadām yǝnabǝru wǝsta zātti ḥaqǝlǝka . ʾǝmuntussa yǝmatǝru qʷaṣǝla wayǝqasǝmu fǝreyāta ʿǝḍaw . ʾanǝssa ʾiyālǝʿālǝku ʾǝdeya ḫaba qʷaṣǝl wafǝre ʿǝḍaw lasisāya ʿǝlatǝya . ʾǝmmassa konka tǝṣalǝʿāni ʾǝmʾǝllu sǝray lita ʾǝsma ʾaḫǝzanǝkuka wataśahāl lāʿleya . bazǝntuni qālu zatǝḥǝtǝnā lǝbb tafaṣama lottu zayǝbe nabiy tagaḫāś ʾǝmʾǝkkuy wagabar śanāya . ḫǝśǝśā lasalām wadegǝnā . ʾǝsma ʾaʿǝyyǝntihu laʾǝgziʾabǝḥer ḫaba ṣādǝqānu . waʾǝzǝnuhi ḫaba sǝʾǝlatomu . gaṣussa laʾǝgziʾabǝḥer ḫaba ʾǝlla yǝgabǝru ʾǝkuya . ʾisāyǝyāsǝni lǝʿula qāl zayǝbe balǝwomu ʾaḫawina laṣalāʾǝtǝkǝmu . kǝrǝsǝtosǝni ʾǝgǝziʾa nabiyāt wafaṣāme tǝnǝbitomu zayǝbe ʾafǝqǝru ṣalāʾǝtakǝmu wabārǝkǝwomu laʾǝlla yǝragǝmukǝmu . daḫāru waʾitǝrǝgǝmu . waṗāwǝlos ḥawārǝyā zayǝbe lazahi ragamana nǝbārǝko walazahi yǝsadǝdanna nǝdǝḫǝro . walazahi yǝṣarǝf lāʿlena nāsǝtabaqʷǝʿo . waʾǝmzǝ ḥora waḫalafa nǝsǝtita warakaba baʿāta ʾǝnta mǝnet waboʾa wǝstetā bakama rǝʾǝyā qadāmi ʾǝnza hallo rǝḥuqa bǝḥera barāʾǝy manǝfasāwit kamāhu ʾama rǝʾǝyā tafaśǝḥa waʾankara bǝzuḫā . kamassa ʾinǝbal waʾinǝtǝkahad ʾǝffo yǝtkahal rǝʾǝy rǝḥuqa barǝḥuq ʾǝsma tabǝhla ʾǝmqāla salomon makǝbǝb mǝsāle qadāmāwi ladaḫārāwi bǝna ṣǝḥuf zayǝbe hallo ʾaragāwi fǝṣum soba kona yāleʿǝl nǝṣārehu ḫaba samāy yǝreʾi kʷǝllo zawǝstetā wayānabǝr nǝṣārehu ḫaba mǝdr yǝreʾi māʿǝmǝqāta zawǝstetā . bo kālǝʿǝni zayǝbǝl soba naṣǝḥa ʾalǝbābihomu laqǝdusān ʾǝmḥǝmāmāta ḫāṭiʾat wabarǝḥa ḥǝlinātihomu babǝrǝhāna ṣagā yǝreʾǝyu kʷǝllo fǝṭǝratāta zayāsǝtarǝʾi wazaʾiyāsǝtarǝʾi waʾiyǝkalǝʾǝwomu gǝbǝrāt gǝhudāt zawǝʾǝtomu ʾadǝbār waʾawǝgǝr warǝḫǝqata bǝḥer . kamāhu zǝntu ʾab bǝḍuʿāwi ʾakāla krǝstos soba naṣǝḥa lǝbbu babǝzuḫ gadl wababǝzuḫ gʷǝʿǝtǝyā ʾǝmḥǝmāmāta ḫāṭiʾat waḥǝlināt rǝkusāt rǝʾǝyā lamǝnet zamǝdra zogā ʾǝnza hallo rǝḥuqa barǝḥuq . wasoba baṣḥa ḫabehā ʾǝsma rǝʾǝyā bakama rǝʾǝyā bārako laʾǝgziʾabǝḥer ʾǝnza yǝbǝl sǝbǝḥat laka zawahabǝkanni zāta baʿāta kama tǝkunanni mǝʿǝrāfa baḥǝyǝwatǝya wabamotǝya . waʾǝmzǝ nabara bagadl ṣǝnuʿ wabatǝḫǝrǝmǝt bǝzuḫ zayǝtǝleʿāl ʾǝmʾalǝbāba bāḥǝtāwǝyān wayǝtǝnakar ʾǝmḥǝlināta tǝguhān . watasamǝʿā zenā mǝgbāru wasǝna ḫirutu . watagābǝʾu bǝzuḫān ʾaḫāw ḫabehu watawaldu lottu walabǝsu ʾalbāsa mǝnkʷǝsǝnnā baʾǝdehu . waśarǝʿā lomu māḫǝbara wanabara mǝslehomu ʾǝnza yǝmehǝromu śǝrǝʿāta talǝʾǝko barǝtuʿ ḥǝlinā fǝqra wayawǝhāta mǝsla tǝḥǝtǝnā ḫǝdǝʾata mǝsla ṣǝmunā taḫabǝrota watalelǝyota bagize qanonā wabakʷǝllu zayǝrabǝḥ lanafǝsomu . kamani ʾitǝtǝnasat bomu ḥǝnǝṣā nagar zayǝbe ḥawārǝyā kamazǝ gǝbaru wakamazǝ nǝgǝru ʾaḍāmawa waʾamanǝdaba nafǝso bakʷǝllu ʾǝska taʾaraza manǝfaqa ʾanadā zalāhǝm wataʿāgaśa qʷǝra lelit waḥarura maʿālǝt wanafǝnifa zǝnām zaḥagāy wazakǝramǝt . waʾamakǝnaya laśǝgāhu ʾǝmqʷaḍǝla ʿābār bǝsǝlǝt walǝsǝḥǝt sarǝka sarǝka lalaʿǝlatu . ʾǝmabālǝʿǝtǝsa ṭǝʿumāta waqǝsumāta waʾǝmsǝte wayǝn taḫārama kama yǝtǝfaṣam lottu zayǝbe ʾǝgziʾǝna bawanǝgel qǝddus ʿuqu rǝʾǝsakǝmu ʾitākǝbǝdu lǝbakǝmu babaliʿ wabafagiʿ wabaḥalǝyo nǝbǝrata zǝntu ʿālam . watǝbaṣǝḥakǝmu ʾǝmǝyǝʾǝti ʿǝlat gǝbǝta kama maśǝgarǝt ʾǝnta tǝwarǝd ʾǝmsamāy diba kʷǝllomu ʾǝlla yǝnabǝru wǝsta mǝdr . tǝgǝhu ʾǝnǝka kama tǝkǝhalu ʾamǝsǝṭo baṣalotǝkǝmu ʾǝmmǝna zǝntu zayǝmaṣǝʾ . wakāʿǝba tagābǝʾu ḥǝzǝb ʾǝmrǝḥuq waʾǝmqǝrub wataqanǝyu lottu bafǝqr . wataṣawanu baradʾeta ṣalotu ṣawan zaʾǝmʾǝgziʾabǝḥer sǝbǝḥat laṣawǝʿota sǝmu . baʾǝntassa tagābǝʿota sabʾ bǝzuḫān tahawǝka wahalaya nawāḥa . wayǝbe banafǝsu mǝnt yǝbaqʷǝʾanni nabir māʾkala sabʾ bǝzuḫān . ʾakkonu tǝfalǝs ḥǝlināya ʾǝmtazakǝro ʾǝgziʾabǝḥer ḫaba tazakǝro sabʾ wafǝqromu waʾǝmtazakǝro mot ḫaba tazakǝro tadǝlā ʿālam wanuḫā ʿǝdǝme . ʾǝmyǝʾǝzessa yǝdalǝwanni ʾǝḥur gadāma dǝbā zaʿǝḍa wāli kama ʾǝnǝbar babāḥǝtitǝya waʾǝzakar ḫāṭiʾatǝya . wazanta mǝkra makara babāḥǝtitu watanśǝʾa waḥora wabaṣḥa ḫaba ʾanǝqaṣa hagar zayǝsamay lamālǝmo . wasamǝʿā qāla ʾǝmsamāy zatǝbǝlo ʾitǝḫǝśǝś waʾitǝfǝqǝd kālǝʾa zaʾitaʾazaza laka . ḥur watamayaṭ wǝsta mǝnetǝka ʾǝnta bāti nabarǝka qadimu ʾǝsma kǝfǝlǝka waḫabǝla rǝsǝtǝka yǝʾǝti ʾǝska taḥawǝr ḫaba rǝsǝtǝka samāyāwi . wazanta samiʿo tamayṭa wǝsta baʿātu wanabara bāti ʾǝnza yāṣāmǝwā lanafǝsu baṣom wabaṣalot wababǝzuḫ tǝḫǝrǝmǝt . waʾǝmzǝ ḥora ḫaba ʾaḥatti dabǝr ʿābāy zayǝʾǝti māḫǝdara māryām . wafaṣama ʾalbāsa mǝnkʷǝsǝnnā baʾǝdawihu laṣādǝq wanǝṣuḥ ʾabbā ḫǝrǝyāqos mamǝḥǝr zadabǝra libānos . waʾǝmdǝḫrazǝ tamayṭa wǝsta baʿātu wamoqǝḥa rǝʾǝso kama ʾiyǝḍāʾ mǝʾǝra ʾǝmmǝnehā bamǝnǝtǝni gǝbr . wabawǝʾǝtu mawāʿǝl maṣʾa ḫabehu zagabǝrǝʾel nahabe ḥaḍin ʾǝsma kona yānazǝḥo ʾama tarakǝba lottu gizehu ʾǝmtaqanǝyotu bǝzuḫ latagǝbāra ḥaḍin . wayǝbelo ʾab bǝḍuʿāwi ʾakāla krǝstos ḥadǝs lita zǝgǝḫātāta mawāqǝḥǝtǝya wawasǝk ḥaḍināta ʾǝnǝbayǝna balǝyā ʾǝmbǝzǝḫā kǝrāmāt waḥafa ʾabālātǝya . wagabra lottu nahabe ḥaḍin bakama ʾazazo wafaṣama gǝbro waḥora . ʾamani taḥadasu zǝgǝḫātāta mawāqǝḥǝt watawasaku ḥaḍināt taḥadasu watawasaku ḥǝmāmāt waṣanǝʿā qʷǝsǝl waʾanǝsaḥasǝhu ʿǝḍeyāt lāʿlehu . wamaṣǝʾu ʾaʿǝwāfa samāy waqasamu ʿǝḍeyāta ʾǝmlāʿlehu bataṭanāqǝqo kama ʾiyǝtǝnakay qʷǝsǝla śǝgāhu nǝṣuḥ ʾǝsma taʾazazu ʾǝmʾǝgziʾabǝḥer sǝbǝḥat lazakǝrota sǝmu . diba ʾǝlluni ḥǝmāmāt ʿǝḍubāt kāʿǝba baʾalǝkʷǝmota rǝʾǝs mǝsla sagidāt bǝzuḫāt wabaqawima rǝʾǝs qʷǝlǝqʷǝlita wǝsta kʷakʷǝḥ yǝbus zaṣolāʾǝt babǝkāyǝni marir ʾǝnza yāwarrǝd ʾǝmqalāya rǝʾǝsu wǝḫiza ʾanǝbǝʿ kama māya kǝramǝt ʾǝska yǝtǝkadanā malātǝḥihu lǝhuyāt wayǝtǝmaḫāwā qarānǝbǝtihu wayǝserayā badama ʾanǝbǝʿ ʾaʿǝyyǝntihu bǝruhāt . bazakamazǝ gǝbǝrāt wazayǝmassǝlon zalǝfa yǝṣawǝr kona masǝqala motu lakrǝstos maḥari wamasǝtaśāhǝl wabǝzuḫā mǝḥǝrat bakama yǝbe ṗāwǝlos ḥawārǝyā zalǝfa ʾaṭawǝqā lanafǝsǝya waʾagarǝro laśǝgāya zalabāʿǝd ʾǝmehǝr kama larǝʾǝsaya mǝnuna ʾiyǝkun . kāʿǝbani yǝbe zǝntu ḥawārǝyā ʾǝsma babǝzuḫ ḥǝmām halawana nǝbāʿ wǝsta mangǝśta samāyāt . mǝsla zǝntuni ʿǝḍaba gadl waḍāmā ḥǝmāmu bǝzuḫ soba rǝʾǝyu sayǝṭānāt gǝbǝra tǝḫǝrǝmǝtu waʾazǝlǝfota tǝʿǝgǝśǝtu qanǝʿu bottu waʾalǝḥamu lāʿlehu ṣabǝʿā wamaṣǝʾǝwo babǝzuḫ ʾamǝsāl bazayāfarǝhǝwo wayādanagǝḍǝwo bakama maṣǝʾu waṣabǝʿǝwo qadāmi laʾabuna ʾǝnǝṭonǝyos rǝʾǝsa manakosāt ʾama nabara wǝsta gǝb zakaraya 10wa5ʿāmata baʾǝnta ḍaʿātu ʾǝmʿālam wǝsta gadām . wasoba rǝʾǝya sayǝṭān ḫiruto laʾabuna ʾǝnǝṭonǝs sǝʾǝna taʿāgǝśo wafaqada kama yāḥǝgʷǝlo . wamaṣʾa balelit mǝsla bǝzuḫān ʾagānǝnǝt wazabaṭo laʾabuna ʾǝnǝṭonǝs ʾǝska yǝsǝʾǝn nabiba watanǝśǝʾo ʾǝmmǝdr . wabazǝni soba sǝʾǝnǝwo ʾaḫazu yǝrasǝyu kama zayādǝlaqalǝq beta wakama zayǝsaṭǝq māʿǝzana . watamasalu baʾarāwit kama zaʾanǝbasā wadǝb wakama lāhǝm wanamǝr wasabādǝʿǝt wakayǝsi wakama kalǝb watakʷǝlā waʾaqǝrāb . 11 zazaziʾahu ʾaḫāzu yādanǝgǝḍǝwo . qǝdusǝssa ʾabuna ʾǝnǝṭonǝyos moʾomu wasadadomu baḫāyla ṣalotu wabasǝʾǝlatu wǝkǝfǝt . kamāhu ʾabǝni bǝḍuʿāwi ʾakāla krǝstos qoma tadariʾo baḫāyla manfas qǝddus zaḫǝdur lāʿlehu qāla ṗāwǝlos ḥawārǝyā zayǝbe bamalǝʾǝkǝtu laḫaba sabʾa ʾefason wabāʿǝdassa ʾaḫāwina ṣǝnǝʿu baʾǝgziʾabǝḥer wabaṣǝnǝʿā ḫāyǝlu walǝbasu walǝtā ṣǝdǝq bazatǝkǝlu taqāwǝmoto lamanāgǝnǝta sayǝṭān . ʾǝsma qatǝlǝkǝmu ʾikona mǝsla zaśǝgā wadam zaʾǝnbala mǝsla makʷānǝnǝta ṣǝlǝmat ʾagānǝnǝt ʾǝkuyān ʾǝlla matǝḥǝta samāy . wabaʾǝntazǝ nǝśǝʾu walǝtā ʾǝgziʾabǝḥer kama tǝkǝhālu taqāwǝmotā laʾǝlat ʾǝkit wakama tǝkǝhālu kʷǝllo gabira . waqumu ʾǝnǝka qanitakǝmu ḥaqʷekǝmu baṣǝdǝq . walǝbasu lǝbǝsa ḥaḍin zaṣǝdǝq tasǝʿinakǝmu ḫāyla wanǝgel basalām . bakʷǝllu nǝśǝʾu nǝwāya ḥaql zahāymānot bazatǝkǝlu ʾaṭǝfǝʿotā ʾaḫǝḍāhu laʾǝkkuy rǝsun . wanǝśǝʾu gerā madǝḫānitǝkǝmu wasayǝfa zamanfas qǝddus . mǝsla zǝni tǝgǝhu wataḍamadu baqāla ʾǝgziʾabǝḥer wabakʷǝllu ṣalot wasǝʾǝlat ʾǝnza tǝṣelǝyu bakʷǝllu gize bamanfas qǝddus . dāwitǝni nabiy zayǝbe ʾǝgziʾabǝḥer yābarǝh lita wayādǝḫǝnanni mǝnǝtǝnu yāfarǝhāni . ʾǝgziʾabǝḥer mǝʾǝmanā laḥǝyǝwatǝya mǝnǝtǝnu yādanagǝḍanni . soba yǝqarǝbuni ʾǝkuyān yǝbǝlǝʿuni śǝgāya . ṣalāʾǝtǝyassa ʾǝlla yǝśāqǝyuni ʾǝmuntu dakǝmu wawadǝqu . ʾǝmmani roduni ṣabāʿit ʾanǝssa bottu tawakalǝku . wakāʿǝba yǝbe ṣǝdǝq bawalǝtā yaʿāwǝdakka waʾitǝfarǝh ʾǝmgǝrǝmā lelit . ʾǝmḥaḍ zayǝsarǝr bamaʿālǝt ʾǝmgǝbr zayaḥawǝr baṣǝlǝmat ʾǝmdǝdǝq waʾǝmgānena qatǝr . yǝwadǝqu bagaboka 10100 waʾaʾǝlāf bayamānǝka . waḫabekassa ʾiyǝqarǝbu . wabāḥǝttu tǝreʾi baʾaʿǝyyǝntika watǝreʾi fǝṣāmehomu laḫāṭǝʾan . wǝʾǝtuni bǝḍuʿāwi ʾakāla krǝstos tadariʾo watasarǝgiwo nǝwāya ḥaql qāla maṣāḥǝfǝt qǝdusāt taḍābǝʿomu laʾǝlla maṣǝʾu ḫabehu . wataḍābǝʿǝwo zaʾǝnbala mǝḥǝrat . moʾomu wasadadomu laʾagānǝnǝt ṣawāgān walamanāfǝsǝt rǝkusān baḫāyla ʾǝgziʾǝna ʾiyasus krǝstos . waʾǝmzǝ nabara wǝsta yǝʾǝti baʿāt batasanāʿǝwo mǝsla ʾarāwit bǝzuḫān wabafawǝso dǝwǝyān wabaʾanǝśǝʾo mǝwǝtān wabaʾafǝqǝro ʾaḫāw nǝʿusān wabanāzǝzo ḫǝzunān wabataʾagǝśo ʾǝmnagara sabʾ mǝnǝsǝwān wabatawāśǝʾo waʾarǝtǝʿo nagar baʾǝnta hāymānot rǝtǝʿt mǝsla sabʾ masǝtamayǝnān wabagabira taʾammǝrāt bǝzuḫāt wabaʾaʾǝmǝro nagar bamanfas qǝddus zaḫǝdur lāʿlehu lazaḫālafa walazayǝmaṣǝʾ ʾǝmʿǝlat laʿǝlat baʾarǝmǝmo wabanabib baʿāqǝm mǝsla tǝḥǝtǝnā watǝʿǝgǝśǝt wabaʿāqiba ḥǝwāsāt zaʾafǝʾa wawǝsǝṭ wabatǝḫǝrǝmǝt ṣǝnuʿ zayǝtǝʿāḍab wayǝtǝnakar . batasanāʿǝwossa mǝsla ʾarāwit maṣʾat ḫabehu ʾaḥatti namǝr ḍǝnǝsǝt wataqanǝyat lottu walaḥasat ḍabala ʾǝgarihu laʾabuna ʾakāla krǝstos manfasāwi wawaladat ṭǝqā ṣomāʿǝtu 2ta ʿǝgʷālāta . wasoba taḥawǝr wǝsta ḥaql tǝnǝʿāw ʾarāwita waʾǝnǝsǝsā wakʷǝllo zatǝrakǝb zatābalǝʿomu laʾǝgʷālātihā . ʾǝmuntuni ʾǝgʷālātihā yaḥawǝru ḫaba ʾabuna ʾakāla krǝstos manǝkǝrāwi wayǝwǝʿǝlu tāḥǝta ʾǝgarihu ʾǝnza mǝʿra yǝnawǝmu wayǝnaqǝḥu wayǝtǝlaḥayu babayǝnātihomu wayǝqanǝṣu lafe walafe . wǝʾǝtuni ṣādǝq wanǝṣuḥ yǝtǝfeśāḥ wayākǝmosǝs baʾǝntiʾahomu wayānakǝr bamanǝkǝrāta ʾǝgziʾabǝḥer lottu sǝbǝḥat . wakāʿǝbani bakālǝʿ mawāʿǝl ʾǝnza hallo qǝwǝma baqǝdmehu laʾabuna ʾakāla krǝstos namǝr tabāʿǝtāy maṣʾa 1warezā nadāya ʾaʾǝmǝro wagazama ʿǝḍa ṭǝqā ṣomāʿǝtu . waʾaʾmara kama taḥakaka lǝbbu labǝʾǝse ʾǝgziʾabǝḥer ʾabuna ʾakāla krǝstos . waḥora namǝr tabāʿǝtāy ḫaba wǝʾǝtu warezā nadāya ʾaʾǝmǝro waʿǝbuya lǝbb . wawǝʾǝtuni warezā soba rǝʾǝyo lanamǝr rǝḥuqa ʾǝnza yǝmaṣǝʾ ḫabehu wayānǝgʷaragʷǝr dangaḍa waḫadaga lǝbso zaʾǝmmāʿǝsa ʾabāgǝʿ wagʷaya waroḍa bakama radǝʾato ḫāyǝlu . zǝkkuni namǝr tabāʿǝtāy naśʾa wǝʾǝta lǝbǝsa zaʾǝmmāʿǝsa ʾabāgǝʿ wawasada ḫaba bǝʾǝse ʾǝgziʾabǝḥer ʾabuna ʾakāla krǝstos waʾanǝbara qǝdmehu wafaqada yǝsǝṭǝṭ . wayǝbelo ʾabuna ʾakāla krǝstos ḫǝdǝg ʾitǝsǝṭǝṭ . wataʾazaza laqālu waḫadaga . waʾǝmdǝḫra tamayṭa wagabǝʾo lǝbbu ʾǝmfǝnā dǝnǝgāḍe ḥora ḫaba makān zaḫadaga bottu lǝbso . wasoba ṭafǝʾato yǝʾǝti lǝbsu yǝbelomu lasabʾa māḫǝbar ʾantǝmu habunni lǝbǝsǝya zawasadǝkǝmu . wayǝbelǝwo ʾǝmuntu ʾowarezā nǝḥnassa ʾiwasadǝna . ʾitǝbal kamazǝ . wayǝbelomu wǝʾǝtu warezā mannu maṣʾa zaʾǝnǝbalekǝmu wǝsta zātti makān . gǝbr habunni ʾantǝmu . waʾaʾmara ʾabuna ʾakāla krǝstos manfasāwi kama kona gāʿǝz māʾkala warezā wamāʾkala māḫǝbar ṣawwǝʿo lawarezā wǝsta ṣomāʿǝtu wayǝbelo nayā yǝʾǝti lǝbǝsǝka . wǝʾǝtuni warezā yǝbelo lamǝnt ʾanǝśāʾǝkā lalǝbǝsǝya watagʷāḥǝlawǝkanni . yǝdalunu laka z ʾǝkay wamin ʾǝsma ʾanta ṣādǝq wabǝʾǝse ʾǝgziʾabǝḥer . wayǝbelo ʾabuna ʾakāla krǝstos ʾowaldǝya ʾiyānǝśāʾǝkǝwā lalǝbǝsǝka lazassa ʾanǝśǝʾo yaʾamǝr ʾǝgziʾabǝḥer bāḥǝtitu . wasoba rǝʾǝya wǝʾǝtu warezā kama tabatǝkat lǝbsu baṣǝfǝra namǝr dangaḍa wayǝbe zǝntu namǝr zaʾamehā ʾadanǝgaṣanni gabra kamazǝ . wamima yomǝni yǝmaṣǝʾ bǝya waʾaḫaza lǝbso wagʷaya fǝṭuna . wafawǝso dǝwǝyānǝni nǝzakar kama tafawwasa baṣalotu zǝkku gabara gālā bamǝdra šawā bakama ṣaḥafǝna qǝdma . bazāttini hagar maṣʾa 1bǝʾǝsi zaḥamma baḥǝmāma qʷǝsǝl zaśǝgā waqoma baʾanǝqaṣa baʿātu laʾabuna ʾakāla krǝstos wabakaya marira wayǝbelo ʾoʾabbā zātti dawe zamaṣʾatanni baḫāṭiʾatǝya tāqʷarǝranni kama barad waʾasǝḥatǝyā balelit wabamaʿālǝt tānadǝdanni kama ʾǝsāt . yǝtǝrǝfǝssa zǝntu soba ʾǝreʾǝyomu laʾazǝmādǝya waʾawǝqānǝya bǝzuḫā ʾaḥafǝr . wayǝkadǝnanni damanā ḥafǝrat . ʾǝmmani ʾǝtǝmenayo lamot ʾasǝqʷararanni kama ʾiyǝsǝdanni ḫaba ʾiyǝgabǝʾ bǝḥer . yomǝni ʾoʾabbā ṣali baʾǝntiʾaya ḫaba ʾamǝlākǝka fawāsihomu laḥǝmumān wamanǝśǝʾehomu lamǝwǝtān kama yǝfawǝsanni baṣalotǝka qǝdǝsǝt . wayǝbelo ʾabuna ʾakāla krǝstos ʾowaldǝya qǝrab ḫabeya . waqarba wǝʾǝtu bǝʾǝsi waʾawǝḍǝʾa ʾǝdehu ʾabuna ʾakāla krǝstos ʾǝnta masǝkota ṣomāʿǝt wagasaso kʷǝlanǝtāhu . wayǝbelo lawǝʾǝtu bǝʾǝsi ḥur wǝsta bǝḥerǝka wataʾaman baʾǝgziʾabǝḥer kama yǝfawǝsǝka ʾǝmzǝntu daweka . waḥora wǝʾǝtu bǝʾǝsi wǝsta bǝḥeru . wasoba baṣḥa ḫaba falag zatǝwǝḫǝz baḥǝqu wataḥaṣǝba ʾaʾmara kama tafawwasa ʾǝmdawehu wanaṣǝḥa ʾǝmlamǝṣu . bārako laʾǝgziʾabǝḥer . baʾǝntassa dǝwǝyān bǝzuḫān zakona lomu fawǝsa wamǝḥrata bǝzuḫā bamāya ṣalotu wabaqāla sǝʾǝlatu ʾalbo zaʾǝtǝnāgar kama ʾiyǝnuḫ nagar waʾiyǝṣǝlǝʿunni samāʿǝyān . waʾǝmma ʾakko yǝgabǝru lāʿleya bāhǝla sabʾa bāhǝl . ʾǝsma nagara ṣǝdǝq zaḫālafa wagʷanǝdaya ḥasata yǝmassǝl . baʾanǝśǝʾo mutānǝni maṣʾat ʾaḥatti bǝʾǝsit nadāyǝt zamota waldā bazabānā . wamaṣʾat waqomat baʾanǝqaṣa baʿāt waʾawǝradato lawaldā waʾasǝkabato wǝsta mǝdr watǝbe ʾowaldǝya mǝnt bǝya mǝsleka ʾǝmyǝʾǝze . laʾǝmma kona zǝntu manakos bǝʾǝse ʾǝgziʾabǝḥer yānǝśǝʾka wayānǝqǝḥka ʾǝmnǝwāma mot . waʾǝmma ʾakko yaʾazǝz laka zayǝqabǝrakka . wazanta bǝhilā gʷayat wataḫāṭǝʾat . waʾitamayǝṭat kama tǝrǝʾay zakona waldā . ʾǝsma ʾabǝssa ḫer bǝḍuʿāwi ʾakāla krǝstos kona yǝreʾi zatǝgabǝr wayǝsamǝʿ zatǝnabǝb ṣawwǝʿo laradǝʾu gǝrǝmā masǝqal wayǝbelo ḥur ʾanǝbǝr masǝqala zaʾǝdeya lāʿǝla ḥǝḍān mǝwǝt zahallo wǝsta ʾanǝqaṣa baʿāt . wanaśʾa gǝrǝmā masǝqal masǝqala ʾǝmʾǝda ʾabuna ʾakāla krǝstos waḥora waʾanǝbara masǝqala lāʿǝla ḥǝḍān mǝwǝt . waʾanǝsaḥasǝḥa watanśǝʾa wanaqǝḥa ʾǝmnǝwāma mot . wayǝbelo gǝrǝmā masǝqal laḥǝḍān mannu wǝʾǝtu sǝmǝka . tasaṭwa ḥǝḍān wayǝbe yǝbǝluni ʾasǝrāta dǝnǝgǝl . waʾankara gǝrǝmā masǝqal soba rǝʾǝya ʾasota mamǝhǝru zatawǝhǝba lottu ʾǝmḫaba ʾǝgziʾabǝḥer . waʾǝmzǝ wasado laḥǝḍān batǝʾǝzāza mamǝhǝru ʾabuna ʾakāla krǝstos ḫaba sabʾa māḫǝbar wayǝbelomu ḥǝḍǝnu zanta ḥǝḍāna ʾǝgʷāla māwǝtā zaʾǝgǝziʾabǝḥer kama tǝrǝkabu ʿǝśśetakǝmu baʿǝlata ʾǝgziʾabǝḥer ʿabāy . kāʿǝbani ba1ʾǝmmawāʿǝl ʾama tamayṭa ʾǝmgadāma dǝbā zaʿǝḍa wāli wǝsta hagar ʾabbā kanāfǝra krǝstos mamǝhǝr zadabǝra wǝqǝro waḥora ḫaba ʾabuna ʾakāla krǝstos zamǝneta zogā wayǝbelo ʾoʾabuya tazakarǝku lelita ʾǝmmaqǝśafǝta śǝgā wamota nafǝs zayǝrakǝbanni śǝqāy wadayǝn baʿǝlata ʾǝgziʾabǝḥer ʿǝlata fǝśǝḥa qalil waʿǝlata ḫazan kǝbud wagǝrum zaʾiyaḥalǝq waʾiyaḫālǝf . tanǝśāʿǝku ʾǝmbǝḥerǝya waʾafǝṭanǝku ḥawira waboʾǝku wǝsta gadāma dǝbā zaʿǝḍa wāli . ʾǝmmassa ṣanǝʿānni ʿǝḍaba gadām waʿāḍabanni baḥǝqu tamayaṭǝku wagabāʿǝku dǝḫǝra . ʾǝsma taḥayayǝku wagadafǝkǝwā laqāla ʾǝgziʾǝna zatǝbe ʾalbo zayǝʾǝḫǝz ʾǝrǝfa wayaḥarǝs dǝḫǝrita ʾǝsma rǝtǝʿt yǝʾǝti mangǝśta samāyāt . ʾǝmnagara ʾabawǝni qāl zatǝbe laʾǝmma kona manakos ʾiyǝgǝbāʾ ḫaba ʾazǝmādihu waʾiyānǝsosu ʾǝmhagar lahagar . kāʿǝbani tǝbe manakos zayānǝsosu wǝsta hagar ḥasāwi wǝʾǝtu radǝʾomu laʾagānǝnǝt śayāṭe sǝmu lakrǝstos . yǝtǝrǝfǝssa waḍiʿ ʾǝmgadām wanabir wǝsta ʿālam mǝsla sabʾa ʿālam laʾasǝtaḥawǝzo ḥawǝza ʿālam baʾǝnta tǝmǝḥǝrǝtǝni ʾǝnta bāti baqʷǝʿet yǝbe ʾaragāwi manfasāwi bāḥǝtāwi zayǝwaṣǝʾ ʾǝmgadām wayǝgabǝʾ ḫaba maṣǝḥaf kama yǝtǝmahar ʾǝmmǝnehu yǝmassǝl bǝʾǝse zayǝsaṭǝq karǝśo wayǝwadi wǝstetu ṣaqāwǝʿā maʿār wayǝrabǝḥ ʾamāsǝno ḥǝyǝwatu bazǝntu gabir . waʿādi yǝmassǝl ḥǝḍāna zawaḍʾa ʾǝmkarśa ʾǝmmu wayǝfaqqǝd gabiʾa ḫabehu . ʾoʾabuya ʾǝmyǝʾǝzessa ʾiyǝdalǝwanni nabir wǝsta ʿālam māʾkala ʿǝdaw waʾanǝsǝt . ʾanǝbǝranni ʾanta wǝsta zātti mǝnetǝka . walaʾǝmma motǝku qǝbǝranni zǝya . wayǝbelo ʾabuna ʾakāla krǝstos ḫer wafarāhe ʾǝgziʾabǝḥer ʾoʾabuya nǝbar mǝsleya zǝya . laʾǝmma qadamǝkanni ʾanta mawita ʾana ʾǝqabǝrakka . walaʾǝmma qadamǝkuka ʾana ʾanta tǝqabǝranni . waʾǝmzǝ soba rǝʾǝyo ʾabuna ʾakāla krǝstos laʾabbā kanāfǝra krǝstos mamǝḥǝr zadabǝra wǝqǝro kama dagǝdaga śǝgāhu wataṣamǝḥayaya waṭagǝʿā mǝsla ʾaʿǝḍǝmǝtihu ʾǝmmǝṣǝnǝʿāta dawe yǝbelomu laʾaḫāw ʾasǝtǝyǝwo mesa ʾǝska yǝtǝfewas wayǝṭǝʿi . ʾabbā śamǝra kǝrǝsǝtosǝni yǝnǝbar mǝslehu wayǝsǝtay mesa mǝslehu . wasamiʿo zanta ʾabbā śamǝro tamǝʿǝʿā wayǝbe ʾana ḫāṭǝʾ wǝʾǝtu ṣādǝq . ʾabayǝku ʾiyǝsati mesa gǝmurā bamawāʿǝla ṣom ʿabiyy zaʾǝgziʾǝna ʾiyasus krǝstos . wasoba yǝbe zanta taqaśǝfa badawe ṣǝnuʿ wamota . waʾaʾǝmiro ʾabuna ʾakāla krǝstos bamanfas qǝddus zaḫǝdur lāʿlehu kama mota ʾabbā śamǝra krǝstos ḥora ḫabehu waʾanǝbara masǝqala lāʿlehu waṣalaya nawāḫā waʾanǝśǝʾo baḫāyla ʾǝgziʾǝna ʾiyasus krǝstos lottu sǝbǝḥat . waʾǝmdǝḫra tanśǝʾa yǝbelo ʾabuna ʾakāla krǝstos laʾabbā śamǝra krǝstos ʾoʾǝḫuya lamǝnt taʾayarǝkanni . wawaḍʾa ʿabiyy nagar ʾǝmʾafuka . ʾanǝssa zaʾǝbelakka sǝtay mesa mǝsla ʾab ḥǝmum ʾakko baʾǝnta tadǝlā śǝgā dāʾmu baʾǝnta fǝqr fǝṣǝmǝt nafǝsāwit . yomǝni ʾǝmza mananǝkā waṣalāʾǝkā mes sǝtay watafawas bāti . wǝʾǝtuni taʾazaza lottu wasatǝya ʾǝmzǝkku mes . nāhu tamasalo ʾabuna ʾakāla krǝstos laʾelǝsāʿ nabiy talǝmida ʾelǝyās baqǝdǝsǝnā wabanǝṣǝḥ wabaʾanǝśǝʾo mǝwǝtān . ʾelǝsāʿ ʾanǝśǝʾa 2mǝwǝtāna 1da baḥǝyǝwatu wa1bamotu bakama tabǝhla ʾǝmmaṣḥafa nagaśǝt . baḥǝyǝwatussa ʾama ḫādara wǝsta beta bǝʾǝsit sumānāwit zaʾakǝbarato wafarǝhāto bǝzuḫā . wayǝbelo ʾelǝsāʿ lagǝyāz mǝnta nǝgǝbar lātti wayǝbelo gǝyāz waldu mamǝhǝrǝt yǝʾǝti ʾǝsma wǝlud ʾalbāti wamǝtāhi lǝhiq wǝʾǝtu . wayǝbelo ṣawwǝʿā . waṣawwǝʿā waqomat ḫaba ḫoḫǝt . wayǝbelā ʾelǝsāʿ ʾama kama yom tǝrakǝbi walda . watǝbelo ʾǝgziʾǝya ʾitaḫāśǝwā laʾamatǝka . waʾǝmzǝ ḍanǝsat yǝʾǝti bǝʾǝsit wawaladat walda baʿāmatu baʿǝlat zayǝbelā ʾelǝsāʿ . waʾǝmdǝḫra lǝhǝqa wǝʾǝtu ḥǝḍān mota bāti . waḥorat yǝʾǝti bǝʾǝsit ḫaba bǝʾǝse ʾǝgziʾabǝḥer ʾelǝsāʿ watǝbelo bonu zasaʾalǝku ʾana walda baḫaba ʾǝgziʾǝya ʾakkonu ʾǝbelakka ʾitaḥasǝwanni . waʾǝmzǝ ḥora ʾelǝsāʿ wǝsta betā layǝʾǝti bǝʾǝsit waṣalaya ḫaba ʾǝgziʾabǝḥer nawāḫā . waʾanǝśǝʾo laḥǝḍān mǝwǝt wayǝbelā layǝʾǝti bǝʾǝsit sumānāwit nǝsǝʿi waldaki . wanaśǝʾato lawaldā wasagadat tāḥǝta ʾǝgra ʾelǝsāʿ nabiy bafǝśǝḥa waḥaśet . waʾǝmdǝḫra motussa kama ʾanǝśǝʾa mǝwǝta nāhu tabǝhla wabawǝʾǝtu mawāʿǝl rodu bǝḥeromu moʾab baʿāmat ʾǝmdǝḫra mota ʾelǝsāʿ waʾamǝṣǝʾu kālǝʾa bǝʾǝse yǝqǝbǝru . wasoba rǝʾǝyu ʾǝnza yǝrawǝdǝwomu gadafǝwo badǝno lawǝʾǝtu bǝʾǝsi wǝsta maqābǝra ʾelǝsāʿ wawarada wǝʾǝtu badǝn lāʿǝla ʾaʿǝḍǝmǝta ʾelǝsāʿ walakafo wǝʾǝtu badǝn labadǝna ʾelǝsāʿ waḥayǝwa wǝʾǝtu bǝʾǝsi watanśǝʾa waqoma baʾǝgarihu . kamāhu tamasalo ʾabuna ʾakāla krǝstos baʾanǝśǝʾo mutān 2tu baḫāyla ʾǝgziʾabǝḥer lottu sǝbǝḥat . baʾafǝqǝro ʾaḫāwǝni nǝʿusān ʾama yǝṭabǝḥu lāhǝma sabʾa māḫǝbar baʾǝnta baʿāl ʿabiyy zaʾǝgziʾǝna ʾiyasus krǝstos ḥoru liqānāta māḫǝbar ḫaba ʾabuna ʾakāla krǝstos kama yǝbārǝk lomu zayǝgabǝru . wǝʾǝtuhi bāraka lomu wayǝbelomu kǝfǝlu ʿǝruya kǝfǝla wahabǝwomu kamākǝmu laʾaḫāw nǝʿusān . wayǝbelǝwo ʾoho wabakama ʾazazǝkana nǝgabǝr . wabawǝʾǝtu gize ḥawaṣato ḥǝlinā rǝḫǝrāḫe nafǝsāwit wayǝbe balǝbunāhu ʾana ʾǝnabǝr wǝsta zātti ṣomāʿǝtǝya baʿǝraft wabaʾǝgǝziʾǝnā . waʾǝrakǝb zaʾǝnbala dǝkām sisāya ʿǝlatǝya . ʾǝllussa ʾaḫāw nǝʿusān yaʿāwǝdu ʾǝmhagar lahagar wayǝqawǝmu wǝsta ʾanāqǝṣa ʾabǝʿǝlǝt wayǝnabǝḥǝwomu ʾakǝlǝbǝt wayādanagǝḍǝwomu bǝzuḫā . bazakamazǝ gǝbr wabǝzuḫ makarā wadǝkām yǝrakǝbu sisāya ʿǝlatomu . yomǝni ʾana ʾaḥawwǝr waʾǝnabǝr baʾanǝqaṣa ʾaḫāwǝya sabʾa māḫǝbar māʾkala ʾaḫāw nǝʿusān waʾǝtǝwekaf mǝṣǝwāta mǝsla ʾaḫāw nǝʿusān . waʾǝhub la1du zatamanǝdaba ʾaw yǝkawǝnanni tǝḥǝtǝnā wafǝqr ḫaba ʾǝgziʾabǝḥer . waʾǝmzǝ ḥora wabaṣḥa ḫaba ʾanǝqaṣa māḫǝbar wanabara mǝsla ʾaḫāw nǝʿusān . waʾamǝṣǝʾu sabʾa māḫǝbar fǝtatāta ḫǝbǝsǝt wakǝfǝlāta śǝgā zataḥawala mǝsla sanǝbǝʿ wakabǝd wazayǝmassǝlomu ʾǝmnǝwāya wǝsǝṭ . wawahabu lala1du 1da 1da kǝfǝla . wǝʾǝtuhi ʾabuna ʾakāla krǝstos tawakǝfa 1kǝfǝla waʾaḫazā waḥora wǝsta ṣomāʿǝtu ḫǝbuʾa waʾanǝbarā . ʾiyāʾǝmarǝwonu daqiqu kama ʾabuhomu wǝʾǝtu ʾǝnza yǝtǝwekaf mǝṣǝwāta ʾǝmʾǝdehomu . ʾǝwa ʾiyaʾamǝrǝwo ʾǝsma ʾirǝʾǝyǝwo qǝdma baʾǝnta tazagǝhotu wǝsta ṣomāʿǝtu zǝgǝhǝt . wabasānitāhu maṣǝʾu sabʾa māḫǝbar ḫaba ʾabuna ʾakāla krǝstos . wayǝbelomu ʾabuna ʾakāla krǝstos śanāyanu waʿālǝkǝmu tǝmālǝm . wayǝbelǝwo ʾǝwa śanāya waʿālǝna . wayǝbelomu kāʿǝba ʾabuna ʾakāla krǝstos wahabǝkǝmǝwomunu laʾaḫāw nǝʿusān kamākǝmu ʿǝruya kǝfǝla ʾǝmḫǝbǝsǝt waśǝgā . wayǝbelǝwo ʾǝwa wahabǝnāhomu . waʾamǝṣǝʾa ʾabuna ʾakāla krǝstos wǝʾǝta śǝgā zataḥawala mǝsla kabǝd wasanǝbaʿ waṭāfǝyā wayǝbelomu ʾakkonu zǝntu wǝʾǝtu zawahabǝkǝmǝwomu . ʾǝffo moʾakǝmu karǝśǝnā watasǝʾǝnakǝmu ʾǝḫiza karǝś . waʾǝffo ʾadǝlawǝkǝmu laśǝgākǝmu ḫālāfi ʾǝmtādǝlǝw lanafǝsǝkǝmu zatǝhelu laʿālama ʿālam . wazantassa zagabra ʾakko baʾǝnta nawǝr watǝḫǝzǝbǝt dāʾmu ʾǝnǝbayǝna tǝḥǝtǝnāhu waḫirutu bǝzuḫ . ʾǝmmassa yǝkawǝn baʾǝnta nawǝr watǝḫǝzǝbǝt ʾǝmtaʾatata ṣagā ʾǝgziʾabǝḥer zaḫǝdur lāʿlehu bakama tabǝhla lāʿǝla 2ʾaḫāw . kona 1yǝreʾi ḫāyla diba rǝʾǝsa biṣu . waʾanǝwara ḥǝzǝba baʾǝnta baliʿotomu baʿǝlata ʿārǝb baṣǝbāḥ . wataʾatata ʾǝmmǝnehu ḫāyǝl ʾǝska tanāsǝḥa waḥamma . warakabā dǝḫǝra baḫazan wanǝsǝḥa . wabanāzǝzo ḫǝzunānǝni ʾama gǝʿǝza lamǝdra lāsǝtā nǝguś yoḥanǝs ṣādǝq wanǝṣuḥ kama ʾanorǝyos watawadosǝyos nagaśǝt ṣādǝqān wafarāhǝyāna ʾǝgziʾabǝḥer maṣʾa ḫaba ʾabuna ʾakāla krǝstos bǝḍuʿāwi wanabara baʾanǝqaṣa ṣomāʿǝtu zǝgǝhǝt . wayǝbelo ʾǝfaqǝd nǝtǝraʾay gaṣṣa bagaṣ wanǝtǝlaḥay zawǝsta lǝbbǝna . watasaṭwa wayǝbe ʾabuna ʾakāla krǝstos manfasāwi ʾoʾǝgziʾǝya ʾiyǝdalu lanǝguś yǝrʾay zakamāya bǝʾǝse ʾǝḫuza dawe ṣǝnuʿ kama ʾitāsǝqʷarǝr ḥǝlināhu . ḫǝdǝganni waʾitāmakǝranni . wadagama nǝguś ʾamakǝroto wayǝbelo ʾoʾabbā ḫǝdǝg mǝʿrassa ʾǝrǝʾayka . lamǝnt tǝkalǝʾanni rǝʾǝya gaṣǝka . wayǝbelo ʾabuna ʾakāla krǝstos ʾoʾǝgziʾǝya nǝguś mǝnt yǝkawǝnakka ʾǝmma tǝreʾi bǝʾǝse dǝgǝduga waʾǝsura ʾasǝrāw . ḫǝdǝganni ʾoʾǝgziʾǝya waʾitāmakǝranni . wakāʿǝba yǝbe nǝguś ʾoʾabbā nǝgǝranni hagara zaqǝrǝbǝt lamǝnetǝka kama ʾǝgǝbar lomu rǝsta ladaqiqǝka . watasaṭwa wayǝbelo ʾoʾǝgziʾǝya nǝguś ʾitaḥali zanta ʾǝsma ʾǝllu daqiqǝya badaḫāri zaman ʾama ʾafǝlasǝwomu lasabʾa hagar ʾǝmrǝsta ʾabuhomu yǝtǝragam ʾaḍǝma nǝguś zawǝsta śāḍun waʾaḍǝma ziʾaya zawǝsta maret ʾaw yǝqawǝmu qǝdma manǝbara nǝguś samāyāwi wayǝtǝfātǝhunni . wayǝbelo nǝguś ʾoʾabbā zanǝbelo larabǝḥ ʾǝmma kona yāṭafǝʾanna yǝtǝrǝfǝke yǝkun bakama ʾanta tǝbe . wabo lanǝguś qǝdma kālǝʿ nagar zayǝbǝl ʾǝnǝbayǝna tabǝhla ʾabuna ʾakāla krǝstos ʾǝmzamada mangǝśt ʾǝmma yǝfaqqǝdā lahagar zaʾǝhubo ʾana yǝfaqqǝdā wayaḫaśǝśā lamangǝśt . ʾǝmmassa ʾiyǝfaqqǝdā waʾiyaḫaśǝśā śannāy wǝʾǝtu . dǝḫǝrassa soba rǝʾǝya nǝguś kama manana nagaro waʾasǝtaḥaqara ʾankara nǝguś wayǝbe zǝntu bāḥǝtāwi manakos fǝṣum wǝʾǝtu waʾiyaḫaśǝś kālǝʾa ʿālamāwi . wakāʿǝba yǝbe nǝguś ʾoʾabbā yāsǝtaqāsǝmu bǝya sabʾa tǝʿǝyǝnǝtǝya . wayǝbǝluni yǝmawǝt bamǝdra lāsǝtā wayǝtarǝf bahǝyya . ʾantassa ʾoʾabbā ʾitǝrǝsǝʿāni baṣalotǝka . waʾazǝzomu ladaqiqǝka kama yaʾaḫazu lita qanonā ṣalot bamǝrata ḥǝlinā walǝbb qǝṭǝquṭ ʾǝska ʾǝmayǝṭǝwā gaṣǝya manǝgala tǝʿǝyǝnǝtǝya . wǝʾǝtuni ʾabuna ʾakāla krǝstos tanabaya lottu wayǝbe ʾoʾǝgziʾǝya nǝguś ʾitǝmawǝt bamǝdra lāsǝtā bāḥǝttu tǝreʾi baʾaʿǝyyǝntika ḫǝdāṭa tagǝśāṣa zaʾǝmʾǝgziʾabǝḥer . waʾǝmzǝ tǝtǝmayaṭ badāḫǝnā wabasalām . waʾǝmdǝḫra tabāhalu zanta tafānawa nǝguś waḥora waṣabǝʿā lamǝdra lāsǝtā watamayṭa wǝsta tǝʿǝyyǝntu badāḫǝnā wabasalām . wafanawa 1da ʾǝmdaqu ḫaba ʾabuna ʾakāla krǝstos ʾǝnza yǝbǝl balo laʾabuya ʾǝmyǝʾǝzessa ʾitǝdǝkǝm ʾanta waʾitādǝkǝmomu ladaqiqǝka baqanonā ṣalot . wabaṣḥa lāʾǝka nǝguś ḫaba ʾabuna ʾakāla krǝstos wanagaro bakama ʾazazo nǝguś . wasobehā ḫazana watakaza ʾabuna ʾakāla krǝstos fǝdā ʾaʾmara kama qarba ʿǝlata fǝlǝsatu lanǝguś ʾǝmzǝ ʿālam ḫālāfi . wayǝbelo lalāʾǝka nǝguś ʾowaldǝya kamazǝ balo lanǝguś ʾǝsma mot bakʷǝllu makān ʾǝmmani bahagara ḍabǝʿ waʾǝmmani bafǝnot waʾǝmma ʾakko batǝʿǝyyǝnt . ʾitǝzanǝgǝʿ waʾitǝrǝsǝʾa laʿǝlata motǝka . dǝḫǝrani bakama ʾaʾmara qǝdma qǝrǝbata fǝlǝsatu lanǝguś ʾǝmzǝʿālam ḫālāfi ʾaʾǝmiro baʿǝlata ʾaʿrafa bakaya ʾǝnza yǝbǝl ʾaʿrafanu yom nǝguś yoḥanǝs ṣādǝq wayawāh wafarāhe ʾǝgziʾabǝḥer . ʾǝmyǝʾǝzessa ʾalbo tasfā laʿālam . ʾǝmyǝʾǝzessa taḥawǝr zaman ʾǝnza ʾǝnza taʾaki watǝbǝʿǝs . ʾǝmyǝʾǝzessa ʾalbo nuzāze laḫǝzunān . ʾǝmyǝʾǝzessa ʾalbo fǝtǝḥ warǝtǝʿ baʾǝnta nadāyān wamǝsǝkinān . ʾǝmyǝʾǝzessa ʾalbo mǝsǝkāy waḍawan lagǝfuʿān . ʾǝmyǝʾǝzessa ʾalbo radǝʾet wabarakat . ʾǝmyǝʾǝzessa ʾalbo ḥǝg waśǝrǝʿāt . ʾǝmyǝʾǝzessa motat fǝqr wataqabǝrat . way lottu laʿālam . zantani ʾǝmbāḥǝla lǝsān wanagara zarǝq ʾakko zaʾǝbǝl . zǝkku manakos ṣādǝq wamǝʾǝman zanagaranni zenā gadlu wataʾamǝra ḫāyǝlu wakʷǝllo zatagabǝra baʾǝntiʾahu laʾabuna ʾakāla krǝstos bǝḍuʿāwi kama ʾǝṣḥaf banagar ṭǝnǝquq . wasoba tanǝśāʾǝku ʾǝmbǝḥerǝya wabaṣāḥǝku ʿāwǝda baʿātu laʾabuna ʾakāla krǝstos bāḥǝtāwe ṣǝdǝq rakabǝkǝwā ʿǝrāqā zaʾǝnbala sabʾ . wasamāʿǝkǝwo babāḥǝtitu ʾǝnza yǝbǝl ʾaʿrafanu nǝguś yoḥanǝs ṣādǝq waḫer wafarāhe ʾǝgziʾabǝḥer . ʾǝmyǝʾǝzessa ʾalbo tasfā lasabʾ . wazaman taḥawǝr ʾǝnza ʾǝnza taʾaki watǝbǝʿǝs . ʾǝmyǝʾǝzessa ʾalbo fǝtǝḥ warǝtǝʿ . ʾǝmyǝʾǝzessa ʾalbo ḥǝg waśǝrǝʿāt . ʾǝmyǝʾǝzessa ʾalbo radǝʾet wabarakat . ʾǝmyǝʾǝzessa yǝwǝhǝdā śāhǝl wamǝḥǝrat . ʾǝmyǝʾǝzessa tǝwǝhǝd ṣǝdǝq watǝbazǝḫ ḥasat . ʾǝmyǝʾǝzessa tǝṣarāʿ mǝgbār waʾitaʿārǝg ṣalot . ʾǝmyǝʾǝzessa tǝṭafǝʿ nǝṣǝḥ watǝmebǝl zǝmut . ʾǝmyǝʾǝzessa motat fǝqr wataqabǝrat . way lottu laʿālam . wabayǝʾǝti gize maṣʾa ʾabbā gǝrǝmā masǝqal radǝʾ kǝbur zayaʿāqǝbā laʾanǝqaṣa baʿāt . waʾarǝmama sobehā ʾǝmtanāgǝro ʾabuna ʾakāla krǝstos . waʾǝbelo ʾana laʾabbā gǝrǝmā masǝqal nǝgǝr mǝṣǝʾatǝya laʾabuka . wanagara lita watabārakku ʾǝmqālu laʾabuna ʾakāla krǝstos bǝʾǝse ʾǝgziʾabǝḥer . waḥorǝku fǝnotǝya ʾǝnza ʾanakǝr waʾǝbǝl mǝnǝtǝnu zǝntu nagar zasamāʿǝku bamǝrata lǝbb ʾǝmqāla ʾabuna ʾakāla krǝstos bāḥǝtāwe ṣǝdǝq . dǝḫǝrassa baḫǝdāṭ mawāʿǝl waṣǝʾu zenāwǝyān ʾǝmtǝʿǝyyǝnt wazenaw ʿǝrafǝta nǝguś lasabʾ wakona bǝkāy bababǝḥeru . wasobehā batasǝʾǝlo wabataḥaśǝśo bǝzuḫ rakabǝku kama kona ʿǝrafǝta nǝguś bayǝʾǝti ʿǝlat ʾǝnta bāti bakaya ʾabuna ʾakāla krǝstos bamǝrata lǝbb . waʾaʾmarku kama tawǝhǝbato lottu rāʾǝy manǝfasāwit ʾǝnza kamazǝ yǝbǝl zanagaranni ṣaḥafǝku . dāʾmu bazaʾakǝhalanni ʾǝgziʾabǝḥer ʾǝnza ʾiyǝtǝḫāśaśanni ḫāṭiʾatǝya babǝzǝḫā mǝḥǝratu zayǝʾǝti laʿālama ʿālam . wakāʿǝba ḥora waʿārǝtǝʿā fǝnoto 1bǝʾǝsi nadāy zayǝsamay dāmot walǝde ḫǝzuna watǝkuza lǝbb ʾǝmdadaka gʷǝnā zayǝʾǝti mǝdra yǝtǝbā wasǝma walatu ʾarǝqādǝyā . wabaṣḥa ʾanǝqaṣa baʿātu laʾabuna ʾakāla krǝstos bǝḍuʿāwi waqarba ḫabehu wayǝbelo ʾoʾabuya ʾǝḍāmu waʾǝdakǝm bǝzuḫā ʾǝnza ʾǝtǝgebar ḥaqǝlǝya waʾaqamaṭǝʾ garāḫǝtǝya waʾǝzarǝʾ zarǝʾa ʾǝkǝl babaʿāmatu wayǝṭafǝʾ bǝya babaʿāmatu . yǝtǝrǝfǝssa zarǝʾa ʾǝkǝl ʾalbo qʷaṣǝla ḥamǝl baʿāwǝda betǝya . baʾǝntazǝ taśalǝṭa nǝdet wataḫayala bǝya . nāhu ʾǝmawǝt baraḫab wayaḥalǝqu bǝʾǝsitǝya wawǝludǝya . ʾǝmmani ʾǝnabǝr baʾanāqǝṣa ʾazǝmādǝya waʾawǝqānǝya waʾǝsǝʾǝl dǝrāra ʿǝlatǝya waʾǝmma ʾakko fǝta ḫǝbǝsǝt kama tǝkun mǝkǝnǝyāta laśǝgāya ʾaḫafǝr waʾǝfarǝhomu bǝzuḫā . ʾǝmuntuni yǝṣalǝʿunni baʾǝnta nǝdetǝya . ʾoʾǝgziʾǝya ʾǝmyǝʾǝzessa ʾastafānnǝwanni ʾǝḫur rǝḫuqa lamǝdra ʾamǝḥarā waʾǝmawǝt bahǝyya ʾǝnza ʾǝsǝʾǝl mǝṣǝwāta ʾǝmzaʾiyaʾamǝrunni sabʾ . wayǝbelo ʾabuna ʾakāla krǝstos bǝʾǝse ʾǝgziʾabǝḥer ʾowaldǝya ʾǝsma habǝt ʾǝmma śanayat waʾakaya kama zanab yǝʾǝti tǝtalǝwo lasabʾ ḫaba ḥora taḥawǝr waḫaba nabara tǝnabbǝr waḫaba ḫadara taḫadǝr . lakani kamāhu zātti habǝtǝka tǝtalǝwakka ḫaba ḥorǝka . lamǝnt taḥawǝr rǝḥuqa ʾǝmmǝdra ʾamǝḥarā . zassa ḥarifa bazǝya bahagarǝka tagabar garāḫǝtaka wazǝrāʾ zarǝʾa ʾǝkǝl wazarǝʾa ḥamǝl watasafawo lazayǝsesǝyomu lakʷǝllu fǝṭǝrat . wasamiʿo zanta mǝkra ʾǝmqālu laʾabuna ʾakāla krǝstos manfasāwi ḥora wǝʾǝtu bǝʾǝsi watagabara garāḫǝto . wazarǝʾa zarǝʾa ʾǝkǝl wazarǝʾa ḥamǝl babaṣotāhomu . waśamǝra garāḫǝtu wabaqʷala zarǝʾa ʾǝkǝlu waśanaya baqʷǝlu bǝzuḫā . waʾadama fǝrehu bagizehu wabaṣḥa lamāʾǝrar . waʿāḍada wǝʾǝtu bǝʾǝsi waʿālada wǝsta ʿāwǝda ʾǝkǝl wagabra kabǝkāba baʿāwǝda ʾǝkǝl watafaśǝḥa ʾǝmbarakata ʾǝkǝl bǝzuḫ . waʾastagābʾa wazagaba wǝsta betu . waʾǝmzǝ ḥora ḫaba ʾabuna ʾakāla krǝstos bǝḍuʿāwi wayǝbelo ʾoʾǝgziʾǝya bamǝkǝrǝka baqʷāʿit ʾǝnta ʾǝmʾǝgziʾabǝḥer tagabarǝku garāḫǝtǝya wazarāʾǝku zarǝʾa ʾǝkǝl wazarǝʾa ḥamǝl wabaqʷala bǝzuḫā ʾǝkǝla garāḫǝtǝya wafaraya waʾadama fǝrehu waʾastagābāʾku ʾǝmʾǝkǝla barakat wazagabǝku bǝzuḫā wǝsta betǝya . walaqʷaṣǝla ḥamǝl zakǝramǝt mǝnta ʾǝnaggǝrakka zatabāzǝḫā walamǝlama lita . waʾarǝqādǝyāni walatǝya tābasǝl ʾǝmqʷaṣǝla ḥamǝl baʿābiy maqǝṣut wataḥabǝz ḫǝyula ḫǝyula ḫǝbǝsǝta . wabaʾǝntazǝ ṣagabǝna ʾǝkǝla waʾatǝrafǝnāhā laqʷaṣǝla ḥamǝl bǝsǝlǝt . ʾǝmqʷaṣǝla ʾabārǝssa zalamǝlama waʾadǝbaba baʿāwǝda betǝya ʾamaṣǝʾ ʾǝmmǝnehu babasamunu ʿārǝba ʿārǝba lasabʾa māḫǝbar kama yǝkun tazǝkāra lasǝmǝka . zǝntussa kʷǝllu zakona lita baḫayǝlǝka wabaṣalotǝka wǝʾǝtu . wayǝbelo ʾabuna ʾakāla krǝstos bǝʾǝse ʾǝgziʾabǝḥer ʾofǝqurǝya lamǝnt kamazǝ tǝbǝlanni watǝhubanni wǝdāse zakanǝtu zatādakǝm śǝgā watǝqatǝl nafsa . ʾananu ʾazǝnamǝku zǝnāma wǝsta garāḫǝtǝka waʾabǝqʷalǝku zarǝʾa ʾǝkǝl waʾasǝbalǝku waʾasǝwayǝku waʾabǝṣāḥǝku lafǝre kama tǝʿǝrǝr watǝʿǝḍǝd māʾǝrara ʾǝkǝl watǝtǝfaśāḥ babarakata ʾǝkǝl . watāsǝtagābǝʾ watǝzǝgǝb wǝsta betǝka . ʾakkonu ʾǝgziʾabǝḥer zanta kʷǝllo zagabra laka . ḥur sabbǝḥo lottu waʾaʾǝkʷǝto ʾǝsma sǝbuḥ waʾǝkut sǝmu laʿālama ʿālam . bataʿāgǝśohi ʾǝmnagara sabʾ mǝnǝsǝwān ʾǝmʾǝlla maṣǝʾu wamadǝbalu ḫabehu bǝzuḫān sabʾ soba yǝbelǝwo laʾabuna ʾakāla krǝstos bārǝk lana qobǝʿā waʾasǝkemā waʾalǝbǝsanna ʾalbāsa mǝnkʷǝsǝnnā baʾǝdeka wayǝbelomu wǝʾǝtu ʾakko zǝntu lita labāḥǝtāwe gadām wagǝhus wǝsta ṣolāʾǝt . ḥuru ḫaba mamǝhǝrāna dabǝr yǝgǝbaru lakǝmu zafaqadǝkǝmu . ʾǝmuntuni yǝbelǝwo yǝḥuruke ʾǝlla yaḫaśǝśu zayāwarǝsu wayǝhubu mamǝhǝrāna dabǝr ladaqiqa ṣagāhomu . nǝḥnassa ʾalbo zanaḫaśǝś zaʾǝnbala ṣalotǝka baqʷāʿit wasǝʾǝlatǝka māḫǝyawit . yomǝni ʾoʾabbā gǝbar lana zasaʾalǝnāka kama yǝkunka laʾǝgziʾabǝḥer waʾakko lasabʾ . ʾǝsma ʾagabarǝwo waʾamakarǝwo babǝzuḫ gǝbr gabra lomu faqādomu wafaṣama sǝʾǝlatomu . baʾǝnta zǝntussa gǝbr maṣǝʾu ḫabehu manakosāta dabǝr zaqǝrub lamǝnetu . wayǝbelǝwo laʾabuna ʾakāla krǝstos ʾoʾabbā ʾitaʾamǝrǝnu zātti hagar kama hagarǝna yǝʾǝti zatasabǝkat bawanǝgelǝna watabārakat bamasǝqalǝna . lamǝnt tānawǝḫ ʾǝdeka ḫaba ʾalbāsa mǝnkʷǝsǝnnā ʾǝnza halona nǝḥna . ʾǝmma ʾanta bāḥǝtāwi zaṣolāʾǝt ʾagǝmǝr ʾǝdeka watagamar wǝsta ṣolāʾǝtǝka . waʾǝmma ʾakko tǝfaqǝd tǝkun mamǝhǝra . ʾaʾǝmǝr maṭanaka bamannu hagar tǝfaqǝd tǝkun mamǝhǝra . wayǝbelomu ʾabuna ʾakāla krǝstos ʾoʾabawǝya śǝrayu lita wataśahālunni ʾǝsma ʾaḫǝzanǝkukǝmu baʾiyāʾǝmǝrotǝya . wasobehā boʾa wǝsta ṣomāʿǝtu . wagaśaḍā lanafǝsu wazalafa rǝʾǝso wayǝbe zafarāhǝku rakabanni wazaʾiḥalayǝku baṣḥanni . wazalafāya bazǝḫāt ʾǝmbǝzǝḫā ḫāṭiʾatǝya ʾǝnbala tǝbǝṣāḥ ʿǝlata zalafā zayǝʾǝti ʿǝlata ʾǝgziʾabǝḥer ʿabāy wagǝrǝmǝt . batawāśǝʾoni waʾarǝtǝʿo nagar bahāymānot rǝtǝʿt maṣǝʾu wǝsta ṣomāʿǝtu laʾabuna ʾakāla krǝstos ʿǝguśa makarā ʿǝbǝrāwi ʾabbā mikāʾel liqa kāhǝnāt zasasan sǝmu māḫǝḍe mikāʾel waʾabbā nāzǝrāwi zamǝdra ṣamā wabo kālǝʾan ʾǝlla mǝslehomu . watasǝʾǝlǝwo nagara hāymānot ʾǝnza kālǝʿ nagaromu wǝsta ʾalǝbābihomu . wǝʾǝtuni ʾaʾmara kama nagaromu zatasālǝqo watǝmǝyǝnǝt yǝʾǝti . wayǝbelomu mǝnta tǝbǝlunni ʾoʾagāʿǝzǝtǝya ʾantǝmu ʾabǝyāt lamaṣāḥǝfǝt qǝdusāt . wabawǝʾǝtu gize nada lǝbbu waqanǝʿā baʾǝnta hāymānotu rǝtǝʿt kama ʾelǝyās qanāʿi ḫāyla samārǝyā ʾama hallo wǝʾǝtu badabǝra koreb wǝsta baʿāt waḫadara bahǝyya . zataṣǝḥǝfa lottu ʾǝmmaṣḥafa nagaśǝt qāl zayǝbe wamaṣʾa qāla ʾǝgziʾabǝḥer ḫabehu wayǝbelo mǝnt ʾamǝṣǝʾaka zǝya ʾelǝyās . wayǝbe qaniʿā qanāʿǝku laʾǝgziʾabǝḥer zakʷǝllo yǝmalǝk ʾǝsma ḫadaguka daqiqa ʾǝsǝrāʾel . mǝśǝwāʿikani naśatu waqatalu nabiyātika bakʷǝnāt watarafǝku ʾana bāḥǝtitǝya wayaḥaśǝśǝwā lanafǝsǝya kama yǝnǝśǝʾǝwā . wanagaromu hāymānoto zayaʾamǝn wayǝtǝʾaman bottu ba5ʾaʾǝmāda mǝśǝṭir zawǝʾǝtomu 1du qadāmāwi mǝśǝṭira śǝlāse wakālǝʾawi mǝśǝṭira tǝsǝbǝʾǝt waśālǝsāwi mǝśǝṭira ṭǝmǝqat warābǝʿāwi mǝśǝṭira qʷǝrǝbān waḫāmǝsāwi mǝśǝṭira tǝnǝśāʾe mutān . lazǝntuni ʾamǝṣǝʾa lomu samāʿǝta ʾǝmmaṣāḥǝfǝt qǝdusāt waʾaṭayaqomu gahāda . wasobehā danǝgaḍu wakonā yǝtǝqalayā ʾalǝbāsihon barǝtǝʿ wadǝqu bagaṣomu . wayǝbelǝwo laʾabuna ʾakāla krǝstos bǝʾǝse ʾǝgziʾabǝḥer ʾoʾabbā ʾabasǝna laka wagafāʿǝnāka sǝray wataśahāl lāʾǝlena . wayǝbelomu ʾǝgziʾabǝḥer yǝsǝray wayǝśahāl lāʿlekǝmu . waḥoru fǝnotomu wǝsta bǝḥeromu . ʾǝmmani ʾǝllu zanta gabru ʾinaḥamǝyomu baʾǝkkuy gǝbr ʾǝsma śannāyān wagabārǝyāna śanāyāt ʾǝmuntu . wabāḥǝttu sayǝṭānāt ʾǝnǝbayǝna konu yǝḍābǝʿǝwomu labāḥǝtāwǝyān batadamǝro mǝsla sabʾ ʾasǝtanāsǝʾǝwomu dāʾmu yǝḥuru wǝsta ṣomāʿǝtu wayǝmǝtǝru ḥǝlināhu ʿǝśǝrǝta ʾǝmtazakǝro ʾǝgziʾabǝḥer ḫaba tazakǝro nagar zǝrǝwǝt baʾǝnta hāymānot rǝtǝʿt . dǝḫǝrani ʾǝmdǝḫra ʾaʿrafa ʾabuna ʾakāla krǝstos ḍāmāwi ʾǝmḍāmā zǝntu ʿālam baʿǝlat zasarǝka ʾarǝbǝʿāhu maṣʾa ʾabbā mikāʾel śǝyuma ʾadǝbārāt zayǝsamay māḫǝḍe mikāʾel ʾǝsma kona yǝtǝḥabal baqǝwǝm warǝtuʿ nagaru waḫālafa ʾǝnta maqābǝru mǝśǝrāqāwit laʾabuna ʾakāla krǝstos bǝḍuʿāwi . watasālamā waqoma waṣalaya ṣalota wanǝgelāwita . waʾǝmzǝ ḥora ḫaba māḫǝdar zayaḫadǝr bottu . wabasānitāhu gabra gubāʿe waqoma māʾkala bǝzuḫān wasamǝʿā lottu ʾǝnza yǝbǝl ʿodǝku wǝsta ʾahǝgur bǝzuḫ bazātti mabāḥǝta śimatǝya watazāwāʿǝku mǝsla ʾabawǝya māʾmǝrān waʾaḫāwǝya mǝhurān waḥawaḍǝkǝwomu labāḥǝtāwǝyān babaṣomāʿǝtomu watazāwāʿǝkǝwomu baʾǝnta hāymānot rǝtǝʿt . lazǝntuke ʾab bǝḍuʿāwi ʾakāla krǝstos soba tazāwāʿǝkǝwo nagara hāymānot ʾaʾmarku kama mǝhur wamatarǝgʷǝm wǝʾǝtu . wamasalanni kama 1ʾǝmliqāwǝnǝt . manǝkǝrǝke waʿǝḍub zǝntu habǝt manfasāwi . labāḥǝtāwi tǝruf badiba gadlu bǝzuḫ watǝḫǝrǝmǝtu ṣǝnuʿ ʾanǝbǝbo babaliḥ lǝsān watarǝgʷǝmo balǝbb raqiq ḫǝbuʾata maṣāḥǝfǝt qǝdusāt . bagabira taʾamǝrātǝni ʾǝnza hallo ʾabuna ʾakāla krǝstos baʾaḥatti hagar ʾǝmǝqǝdǝma yǝbāʾ wǝsta mǝnet zamǝdra zogā tanśǝʾa ʾǝsāt waʾawǝʿāya 3ta ʾabǝyāta wadanǝgaḍu bǝzuḫā ʾǝlla mǝslehu waḫazanu marira . wayǝbelomu ʾabuna ʾakāla krǝstos ʾitǝḫǝzǝnu marira . ʾǝmmassa taḫazǝnu baʾǝnta ṭǝfǝʾata nǝwāy ḫālāfi ʾalbo rabāḥ laḫazanǝkǝmu . waʾǝmdǝḫra ṭafǝʾa fǝḥǝma ʾǝsāt babǝzuḫ ʿǝlatāt soba ḍehu ḥamada ʾǝlǝku ʾǝlla mǝslehu rakabu 3ta maṣāḥǝfta zawǝʾǝtomu wanǝgel qǝddus mazǝmura dāwit wawǝdāse ʾamlāk ʾǝnza ʾiyǝtǝnakayu waʾiyǝdemǝn ʾalǝbāsihomu . zantani ʾǝlla rǝʾǝyu qǝrubān sabʾ ʾasǝtaʿāḍabu ṭǝqqa . waʾǝlla samǝʿu rǝḥuqān ʾankaru bǝzuḫā wasabǝḥǝwo laʾǝgziʾabǝḥer zayǝgabǝr manǝkǝra balāʿla qǝddusānihu lottu sǝbǝḥat . kāʿǝbani ʾǝmdǝḫra boʾa ʾabuna ʾakāla krǝstos wǝsta mǝnet zamǝdra zogā wanabara hǝyya . maṣʾa ḫabehu 1bǝʾǝsi watabāraka baʾǝdehu wataqanǝya tāḥǝta ʾǝgarihu . watadamara mǝsla sabʾa māḫǝbar . wakona radǝʾa bagǝbǝra ḥaris ʾǝsma qadāmāwi ḥarasāwi wǝʾǝtu wayǝtǝqanay sabʾ babahabǝtu wababaqǝnehu . waʿǝśśeta ḍāmā yǝkawǝn kamāhu baʿǝlata ʾǝgziʾabǝḥer ʿǝlata fǝśǝḥa waḫazan bakama yǝbe ʾǝgziʾǝna ʾiyǝdanǝgǝḍkǝmu lǝbbǝkǝmu waʾitǝfǝrǝhu ʾǝmanu baʾǝgziʾabǝḥer waʾǝmanu bǝya ʾǝsma wǝsta beta ʾabuya bǝzuḫ māḫǝdar wamǝʿǝrāf bottu . waʾǝmdǝḫra nabara bǝzuḫā mawāʿǝla bahǝyya waḍʾa waboʾa wǝsta hagar . waḥamayomu lasabʾa māḫǝbar wazarǝkaya śǝrǝʿātomu . wabawǝʾǝtu gize ʾaʾǝmiro zanta ʾabuna ʾakāla krǝstos manfasāwi ḫazana wataḥakaka lǝbbu wataʾǝḫǝza wǝʾǝtu bǝʾǝsi baʿābiy dawe wabǝḥǝma lǝsānu watanāgara baqabiṣa ʾǝd waʾaṭǝwǝyo ʿāyǝn . wasamǝʿāt dawehu marǝʿāta wanǝgel ʾǝḫǝtu waḥorat ḫabehu warǝʾǝyat kama ṣanǝʿāt dawehu gaśaṣato watǝbelo ʾakko zamaṣʾa zǝntu dawe ḫabeka ʾǝsma ḥamayǝkomu lasabʾa māḫǝbar mǝsla sabʾa hagar . fǝdā lǝsānǝkani ḥamāyi balāʿe śǝgā wasatāye dam taqaśafǝka balǝsānǝka . ʾiyāʾǝmarǝkanu ʾoʾǝḫuya zātti lǝsānǝka mota nafǝs wamaqǝśafǝta śǝgā kama tāmaṣǝʾ lāʿleka . litani yǝmassǝlanni soba ḥalayǝku nawāḫā watazāwāʿǝku mǝsla lǝbbǝya baʾǝnta lǝsān dǝkǝmǝt baʾabǝtǝr wamaṭābǝḥ balihāt wabakʷǝyānǝw sǝhulāt bǝzuḫān ʾǝmuntu ʾǝlla motu batawarǝwo ʾǝmʾaṣǝdāf waʾaʾǝwām nawihān wasǝṭǝmata ʾabǝhǝrǝt ʿǝmuqān . bǝzuḫān ʾǝmuntu ʾǝlla motu baʾǝda fayāt ṣanāḥǝyān waʾarāwita gadām mafǝrǝhān . bǝzuḫān ʾǝmuntu ʾǝlla motu wabataṣamǝdo ʾaʿǝwāfa samāy waʾaśāta bāḥǝr bamaśǝgarǝt . bǝzuḫān ʾǝmuntu ʾǝlla motu . bazǝ kʷǝllu ʾǝmza motu lǝsān dǝkǝmǝt zaqatalatomu yǝbazǝḫu bakama yǝbe dāwit nabiy tǝnabbǝr wataḥamǝyo laʾǝḫuka waʾanǝbarǝka ʿǝqǝfǝta lawalda ʾǝmmǝka . makǝbǝba ʾǝsǝrāʾelǝni waldu yǝbe lǝsān dǝkǝmǝt tǝsabǝr ʾǝsǝfǝnǝta ʾaʿǝḍǝmǝta . yāʿǝqobǝni ḥawārǝyā yǝbe wazassa ʾiyǝsǝḥǝt baqālu fǝṣum wǝʾǝtu . wayǝkǝl wadǝya lǝgʷāma lakʷǝllu zaśǝgā . wanāhu laʾafǝrāsǝni nǝwadi loton lǝgʷāma wǝsta ʾafuhon kama ʾoho yǝbalāna wanǝmayǝṭon lakʷǝllon śǝgāhon . wanāhu laʾaḥǝmārǝni zamaṭanazǝ ʾakālon wabaḫāyla nafās soba yǝtǝnadǝʾa wayǝmayǝṭon bǝʾǝsi baḫādāf nǝsǝtit wayābawǝʾo wǝsta marǝso ḫaba faqada . wakamāhu lǝsānǝni nǝsǝtit ʾabāl yǝʾǝti watāmaṣǝʾ ʿābiyāta . wanāhu ʾǝsātǝni nǝsǝtit yǝʾǝti ṭǝqqa wazamaṭanazǝ ʾoma tāwǝʾi . walǝsānǝni nǝsǝtit yǝʾǝti zalaʿālam zaʿāmaḍā . wanāhu lǝsānǝni tafaṭǝrat wǝsta nafǝsǝtǝna watāramǝḍo laśǝgāna watāwǝʿi wǝsta gahānam watǝlolu kǝbuta fǝṭǝratǝna . ʾǝsma kʷǝllu fǝṭǝrat ʾarāwitǝni waʾǝnǝsǝsāni waʾaʿǝwāfǝni waʾaśāta bāḥǝrǝni wazayǝtǝḥawasǝni wǝsta bāḥǝr waʾǝnǝsǝsāni yǝgarǝr lafǝṭǝrata ʾǝgʷāla ʾǝmmaḥǝyāw . walalǝsāna ʾǝgʷāla ʾǝmmaḥǝyāwǝssa ʾalbo zayǝkǝl ʾagǝrǝrotā . ʾǝkit yǝʾǝti waʾalbā ʾaqǝm wamǝlǝʿǝt yǝʾǝti ḫǝmǝza zayǝqatǝl . kāʿǝbani qāl tǝbe ʾǝmnagara ʾabaw zaʾabbā maqārǝs gǝbǝṣāwi gʷǝyay rǝḥuqa waʾitǝqum qǝrubo lazayaḥami . mannu yǝqawǝm qǝruba ʾǝsāt ʾǝnza yāwǝʿǝyo waʾiyǝgʷayǝy kama yǝdǝḫān . mannu yǝqawǝm wǝsta ḫoḫǝta baʿāta kayǝsi waʾiyǝgʷayǝy ʾǝnza yaʾamǝr kama yǝfaqqǝd yaḫāṭo . waʾǝmmassa nasako yaḫadǝg lāʿlehu ḥǝmǝzo wayǝmawǝt sobehā . ḥǝmǝzuke lazayaḥami yaʾaki ʾǝmḥǝmǝza kayǝsi yǝnabǝr ʾǝnza yǝkari lǝba ʾǝska yaḫāgʷǝlā lanafǝs ḫǝrǝtǝmǝt . ʾǝsma zakayǝsissa ḥǝmǝz śǝgā bāḥǝtito yǝqatǝl . wazayaḥamissa nafsahi yaḫāgʷǝl . ʾǝmyǝʾǝzessa nānǝśǝʾo lanagar zaḫādagǝnāhā wǝsta fǝnā nagar . watǝbelo marǝʿāta wanǝgel laʾǝḫuhā naʿā nǝḥur ḫaba ʾabuna ʾakāla krǝstos ʾaw yǝmǝhǝk wayǝśahālakka ʾǝsma ḫer wafarāhe ʾǝgziʾabǝḥer wǝʾǝtu . wazanta bǝhilā ḥorat wabaṣǝḥat ḫaba ʾanǝqaṣa baʿāt warakabatomu laʾaḫāw manakosāt . watǝbelomu ḥuru wasaʾalu ḫaba ʾabuna ʾakāla krǝstos baʾǝnta zǝntu ʾǝḫuya ḥǝmum kama yǝsǝray lottu wayǝśahālanni lita ʾǝsma ʾǝdā ʾǝḫuya ʾǝdāya wǝʾǝtu . ʾǝllǝktuni ʾaḫāw manakosāt ḥoru wanagarǝwo zakama tǝbelomu marǝʿāta wanǝgel baʾǝnta ʾǝḫuhā dǝwǝy waḥǝmum . wayǝbelomu ʾabuna ʾakāla krǝstos yǝkun lātti bakama tǝbe wayǝnǝbar mǝslekǝmu ʾǝḫuhā wayǝfaṣǝm nǝsǝḥahu bazǝya . zǝkkuni bǝʾǝsi nabara ʾǝska ʾaʿrafa wataqabǝra bahǝyya . ʾǝmdawe lǝsānussa ʾitafawwasa . ʾoʾǝgziʾǝya ʾiyasus krǝstos ʿǝqabanni ʾǝmzātti lǝsānǝya ʾǝsma bāti ḥǝyǝwatǝya wamotǝya . ʾoʾǝgziʾǝya ʾiyasus krǝstos ʿǝqabanni ʾǝmzātti lǝsānǝya zatǝṣewǝʿo lamot watāmaṣǝʾo ḫabeya . ʾoʾǝgziʾǝya ʾiyasus krǝstos ʿǝqabanni ʾǝmzātti lǝsānǝya ḫāfǝrata waḫāśāra zatāsǝtagābǝʾ balāʿleya . kāʿǝbani soba maṣʾa 1warezā ʾǝmmǝdra muǧā taḍǝʿino diba baqǝl ʾǝnza qǝdmehu ʾafǝrāsihu ḫaba ʾabuna ʾakāla krǝstos qǝddusa ʾǝgziʾabǝḥer . ʾǝlla rǝʾǝyǝwo sabʾ bafǝnot yǝbelǝwo ʾowarezā ʾiyǝfaqqǝd zǝntu bāḥǝtāwi yǝkidǝwā ʾafǝrās wabaqǝl laʿāwǝda ṣomāʿǝtu . yǝtǝmayaṭu ʾafǝrās wabaqǝl wayǝṣǝnǝḥuka zǝya . wǝʾǝtuni taḥayaya mǝkromu waʾabayomu waḥora fǝnoto wabaṣḥa ḫaba mǝdr qalil zatǝsamay qʷaranǝč̣ warǝkā . wasobehā tanǝśǝʾu 2ʾanāmǝrǝt waʾanǝgʷarǝgʷaru waʾadanǝgaḍǝwo bǝzuḫā ʾǝska tamayṭa manǝgala dǝḫǝr . wabaʾaʾǝmǝro nagar bamanfas qǝddus zaḫǝdur lāʿlehu lazaḫālafa walazayǝmaṣǝʾ ʾǝmʿǝlat laʿǝlat waba1ʾǝmmawāʿǝl ʾǝnza hallo ṣǝmǝwa wǝsta ṣomāʿǝtu ʾabuna ʾakāla krǝstos manfasāwi ḥawaṣo ʾǝgziʾǝna ʾiyasus krǝstos sǝbǝḥat lazakǝrota sǝmu . wayǝbelo ʾofǝqurǝya ḍāmāwi baʾǝnta fǝqra ziʾaya salām laka . wazanta bǝhilo ʾaʿoda ʾǝdehu 3gize wabārakā laʿāwǝda ṣomāʿǝtu zatǝsamay zogā . zogā bǝhil zawǝgā ladabǝra hāle luyā zaʾaragāwi ʾǝmzǝya ʾǝska zǝya . wafalaṭā ʾǝmʾaʾǝwāda ʾahǝgur ʾǝlla qǝrubān laʿāwǝda ṣomāʿǝtu ʾalǝʾalā waʾakǝbarā kama golǝgotā maqābǝrihu waʾakǝbara maretā baburāke ʾǝdehu ʾǝnta tǝsafǝr māyāta watǝzagǝn ʾabǝhǝrǝta watǝsazǝr ʾadǝbārāta watǝdalu nafāsāta watǝṭawǝm samāyāta watǝʾǝḫǝz kʷǝllo ʿālamāta . ʾǝnzabā yǝʾǝti tasfā wǝsta nafǝsu laʾabuna ʾakāla krǝstos bǝḍuʿāwi waḥora 1radǝʾ ḫaba makān zahalaw bottu ʾaḫāw manakosāt zagadāma wālǝdǝbā . wayǝbelomu zǝkku radǝʾ ʾoʾabawǝya ʾakkonu bǝya faqād kama ʾǝḥur mǝslekǝmu ḫaba gadāma dǝbā zaʿǝḍa wāli kama ʾǝnǝbar wayǝkun ʿǝrafǝtǝya wamaqābǝrǝya hǝyya . wayǝbelǝwo ʾǝllǝktu manakosāt zātti gadām ʿǝḍǝbǝt yǝʾǝti lazayǝqarǝbā kama ʾǝsāt tānadǝd wakama barad tāqʷarǝr . walaʾǝlla rǝḥǝqu ʾǝmmǝnehā tāfatǝwomu watǝkawǝn tamǝneta watǝnabbǝr wǝsta lǝbb . ʾiyǝtǝkahālakka nabir wǝsta zātti gadām . wayǝbelomu ʾoʾabawǝya ʾitǝsǝbǝrunni lǝbbǝya ʾaw yākǝhǝlanni ʾǝgziʾabǝḥer . wayǝbelǝwo ʾǝmuntu ʾǝmmani kamazǝ tāgebǝranna ḫǝśǝś faqāda ʾabuka laʾǝmma yǝfaqqǝd tǝḥur mǝslena . wabamāʾkala zǝntu nagar ṣawwǝʿo laradǝʾu zawǝʾǝtu ʾabbā tawalda madǝḫǝn . wayǝbelo ʾowaldǝya ʾǝmma taḫaśǝś watǝfaqǝd tāṭawǝqā lanafǝsǝka baʾǝnta nǝsǝḥa nǝṣǝḥǝt waṣǝrǝyǝt ʾǝmtǝbǝlāʿ ḫǝbǝsǝta qʷārǝf dǝlu ḫǝbǝsǝta zanǝgādā bamadǝlota ʿāqǝm wasǝfǝr māya bamasǝfarǝta ʿāqǝm waʾaqʷǝrǝr lǝsānaka nǝsǝtita waʾaḫaz karǝśǝnāka . diba zǝntuni ʾitǝḫǝṭāʾ tasfā . bārakā ʾǝgziʾabǝḥer lazātti makān baʾǝnta 1manakos mǝsǝkin zaʾinaʾamǝro ʾana waʾanta . yomǝni ʾiyǝnāfǝq lǝbbǝka . tǝnabbǝr wǝsta zātti makān watǝkawǝn liqa mǝnet māʾkala ʾaḫāw manakosāt . bāḥǝttu bǝka kālǝʿ nagar zaʾǝmḍabǝʿā sayǝṭānāt . kamassa ʾitǝtǝḥagʷal bazǝntu ḍabǝʿ ʾana ʾǝsǝʿǝlo laʾǝgziʾabǝḥer waʾiyǝrakǝbakka ḥagʷǝl . ḫǝbǝsǝta qʷārǝfǝssa ʾǝluka māy wabǝsula maqǝṣut ʾakko marir dāʾmu mankǝr wǝʾǝtu maʿāzāhu waʿǝḍub ṭāʿǝma ziʾahu lazaśamǝra lottu ʾǝgziʾabǝḥer sǝbǝḥat lazakǝrota sǝmu . wabaʾǝnta ʾarǝmǝmo watǝʿǝgǝśǝt kona bǝzuḫā yāfaqǝromu laʾarǝmǝmo watǝʿǝgǝśǝt warasayomu ṭǝrita zamazǝgaba lǝbb kama yǝrǝbāḥ wayǝsabāḥ bomu bakama yǝbe ʾabbā ḥǝrǝyāqos zahagara bǝḥǝnǝsā nāṭǝri ʾǝnǝka ʾarǝmǝmo watǝʿǝgǝśǝta kama māryām ʾǝsma wadasā ʾǝgziʾǝna ʾǝnza yǝbǝl mārǝyāmǝssa ḫarayat makǝfalǝta śanāya zaʾiyaḫāyǝdǝwā . kāʿǝbani yǝbe ʾǝmnagara ʾabaw ḫaba zayǝmǝʿǝd baqʷǝʿetā lanafǝs . ʾobǝʾǝsi lamǝnt ʾitǝtǝʿegaś ṣǝʾǝlata waḫāśāra soba tǝsamǝʿ ʾǝmḫaba biṣǝka bakama taʿāgaśa ʾǝgziʾabǝḥer kiyāka . sǝmāʿ ʾǝnǝka nagara ʾǝmma samāʿǝka ʾǝmmahi śanāya ʾaw ʾǝkuya ʾantahi tanāgaromu śanāya waʾǝmma ʾakko ʾarmǝm waʾitǝtǝnāgar waʾimǝntani nagara bafaqādǝka zaʾǝnbala yǝtǝnāgaruka . waʾǝmmahi ʾagabaruka banagar tanāgar nǝsǝtita śanāya waʾitǝtǝmaʿāʿomu ṣuromu baʾǝnta dǝkāmomu waʾǝmma ʾakko ʾarmǝm . tǝʿǝgǝśǝt waʾarǝmǝmo yǝḫeyyǝs ʾǝmkʷǝllu mǝgǝbārāta śannāy ʾǝsma zayāfaqǝrā laʾarǝmǝmo ʾiyǝtǝnadaf baʾaḫǝḍā ṣalāʿi . baʿāqiba ḥǝwāsātǝni zaʾafǝʾa wawǝsǝṭ ʾasaron wamoqǝḥon ʾabuna ʾakāla krǝstos manfasāwi laḥǝwāsāta ʾafǝʾa gǝhudāt wǝsta beta moqǝḥ wǝsāṭe baʿātu zǝgǝhǝt . laḥǝwāsāta wǝsǝṭǝni raqiqāt damaron waʾasǝtaʾaḫazon waʾaḫǝśǝʾon mǝsla ḥǝwāsāta ʾafǝʾa gǝhudāt . waʾanǝbaron wǝsta beta moqǝḥ baṣalot . kamani ʾiyǝḍāʾu ʾǝmmǝnehā gabra ḥaḍurā labeta ṣalot tǝḫǝrǝmǝta waqumata wasǝgǝdata watǝʿǝgǝśǝta watǝgāhā lelit . bazakamazǝ gǝbr wababǝzuḫ tagʷāʿǝtǝyo ʾabuna ʾakāla krǝstos ḥasebonāwi ʿāqaba ḥǝwāsātihu ʾǝlla tabǝhǝlā ʾǝmqāla ʾaragāwi manfasāwi baʾǝnta manakosāt ʾǝlla tafalǝṭu ʾǝmʿālam . zawǝʾǝtomu ʿāyǝn qadāmāwi waʾǝzǝn kālǝʿāwi waʾanǝf śālǝsāwi waʾaf rābǝʿāwi . zabottu 2gǝbr ṭǝʿim wanabib waʾǝd ḫāmǝsāwi zaśǝluṭ diba gasis ʾǝlla bomu yǝbawǝʾ mot ḫaba sabʾ . wabaʾǝntazǝ ʾǝmma ʾiʿāḍawa manakos ʾǝlonǝta ḥǝwāsāta ḫāmǝsǝta ʾiyǝkǝl rakiba ḥǝyǝwat manǝfasāwit zaʾǝnbala dāʾmu ḥǝyǝwata śǝgā ʾǝnǝsǝsāwi . wabaʾǝntazǝ ʾaqǝdama bǝhila laʾarǝdāʾihu ʾǝgziʾǝna lottu sǝbǝḥat baqālu malǝʿǝlǝta kʷǝllu ḫāyla nagar ʾǝnza yǝbǝl laʾǝmma tāsǝḥǝtakka ʿāyǝnǝka zayamān mǝlǝḥa walaʾǝmma tāsǝḥǝtakka ʾǝdeka zayamān mǝtǝrā . walaʾǝmma tāsǝḥǝtakka ʾǝgǝrǝka zayamān mǝtǝrā . ʾiyǝbe ʾǝgǝziʾ baʾǝnta ʾaṭǝfǝʿota ʾabāl zafaṭara ʾallā yǝbe baʾǝnta ʿāqiba ḥǝwāsāt ʾǝmḫāṭiʾat zaʾifaṭara . sobassa ʾazaza baʾǝnta ʾaṭǝfǝʿota ʾabāl bamǝkǝnǝyāta ḫāṭiʾat ʾǝmyǝbe ʾǝgǝziʾ lottu sǝbǝḥat ʾarǝʿutǝyani śannāy waṣorǝyani qalil . wabaʾǝntazǝ tagǝhǝda ʿāqiba ḥǝwāsāt . batǝḫǝrǝmǝtǝni ṣǝnuʿ zayǝtǝʿāḍab wayǝtǝnakar ʾǝmʾama tabāḥǝtawa wanabara ṣǝwǝma waṣǝmǝwa wǝsta ṣomāʿǝtu ʾǝska yǝʾǝti ʿǝlata ʿǝraftu taḫarama waʾiṭǝʿǝma ʾǝmmabālǝʿǝt ṭǝlulāt waḍǝʿuṭāt waqǝsumāt baḍew wabaʾaqāqirāt bǝzuḫāt waʾǝmsǝte wayǝn wames ʾǝlla yǝḍanǝsā ḫāṭiʾata ʾǝmkarśa ḥǝlinā wayǝwalǝdā mota zawǝʾǝtu rǝḥiq ʾǝmʾǝgziʾabǝḥer bakama tabǝhla baṣǝḥuf motā lanafǝs rǝḥiq ʾǝmʾǝgziʾabǝḥer waḥǝyǝwatā lanafǝs qarib ʾǝmʾǝgziʾabǝḥer zalottu sǝbǝḥat laʿālama ʿālam . ʾǝmqʷaḍǝla ḥamǝlǝssa bǝsǝlǝt zakona yǝtǝgebarā wayābasǝlā radǝʾ nǝṣuḥ ʾabbā zamāryām wayǝwasǝk bāti nǝsǝtita ḥariṣa zanǝgādā ʾamakǝnaya laśǝgāhu waṭǝʿǝma . wakona yāqʷarǝrā lalǝsānu ṣǝmǝʾǝt zayǝbǝsǝta gʷǝrǝʿe māya ʿǝrāqā zaʾalbāti mǝknǝyāt baba3ʿǝlatāt zabaʿālāt . zawǝʾǝtomu baʿāla ʾǝgǝziʾ maśarata baʿālāt wasanǝbata krǝstiyān ʾǝmǝrǝt bakʷǝra baʿālāt wabaʿāla ʾǝgǝzǝʾǝtǝna māryām maśarata ḥǝyǝwat waṭǝnta madǝḫānit . ʾakko watǝra lalaʿǝlatu . lazāttini qʷaḍǝla ḥamǝl bǝsǝlǝt wald ḥakāy wazǝluf ʾǝnza yāmaṣǝʾa lottu kaśata zatakadǝna bafǝnot warǝʾǝyā . wabo ʾǝlla yǝbelu ṭǝʾǝma lātti . wasoba ʾabǝṣǝḥa ḫabehu ʾǝsma rǝʾǝya qǝdma zatagabǝra bafǝnot barāʾǝy manfasāwi yǝbelo ʾabuna ʾakāla krǝstos lawǝʾǝtu wald gǝbāʿ dǝḫǝreka wahabo lazamāryām radǝʾ kama yǝrʾay kʷǝllo zakona . wawasadā wǝʾǝtu wald wawahabo laʾabbā zamāryām . wasoba rǝʾǝyā ʾabbā zamāryām kama ṣalǝmat watawalaṭa maʿāzāhā ʾankara ṭǝqqa wadangaḍa . wayǝbe mǝnǝtǝnu tagabǝra lāʿlehā . wabawǝʾǝtu gize ʾǝlla halaw ḥarā bahagar zatǝsamay ʾarā danǝgʷarā fatǝḥu māʿǝtabāta kǝsāwǝdihomu waʾaśaru babakʷinātomu wamaṣǝʾu ḫaba ʾabuna ʾakāla krǝstos bǝḍuʿāwi wayǝbelǝwo ʾoʾabbā qadāmi konna ʾaramāwǝyāna wanǝtǝbeqalomu laḥǝzǝba krǝstiyān wanāwǝʿǝyā labeta krǝstiyān . yomǝssa bamǝḥrata ʾǝgziʾabǝḥer rakabǝnāhā laṭǝmǝqat manǝfasāwit watadamarǝna mǝsla ḥǝzǝba krǝstiyān waḫabarǝna mǝslehomu baḥǝga krǝstiyān waʾafǝqarǝnāhā labeta krǝstiyān . fǝdā ʾawǝʿāyǝnāhā geśǝna ḫabehā waṣāmawǝna baʾǝnta ḥǝnǝṣāhā baṣawira ʿǝbǝn waʿǝḍ wamāy waḍǝbur . ʾǝmdǝḫra zǝntu kʷǝllu ʾǝsma nāhu yǝsadǝduna ʾǝmbǝḥerǝna wayāgabǝʾuna ḫaba qadāmi gǝbǝrǝna ʾǝlla kamāna ḥarā ʾabyāṣina bataḫāyǝlo . ʾitǝrǝsǝʿāna baṣalotǝka ʾǝmmassa yǝtkahalakka ʾaḫǝdǝganna ʾǝmʿǝdehomu . wasoba samǝʿu ʾǝllǝktu sabʾ zanta tagābǝʾu ḫabehu wayǝbelomu ʾabuna ʾakāla krǝstos ḫǝdǝgǝwomu laʾǝllu ḥarā yǝnbaru bahagaromu kama ʾiyǝḫǝdǝgu kǝrǝsǝtǝnāhomu waʾiyǝḫǝzǝn bǝkǝmu ʾǝgziʾabǝḥer baʾǝntiʾahomu . wasobehā tanśǝʾa 1ʾǝmmāʾkala ʾǝllǝktu ḥarā wazalafo gahāda . mǝnt tǝbǝlanna ʾanta kamazǝ ʾǝnza haloka bahagarǝna watǝradǝʾomu laṣalāʾǝtǝna . wayǝbelo ʾabuna ʾakāla krǝstos bǝḍuʿāwi ʾǝmma konat laka zātti hagar waʾikonat laʾǝgziʾabǝḥer wawǝʾǝtu ʾifaṭarā ʾǝtǝnaśāʾ ʾǝmhagarǝka waʾaḥawwǝr laka . wabazǝntu mǝknǝyāt waṣǝʾa ʾǝmbaʿātu waḥora wabaṣḥa mǝdra saṭǝlā wanabara baʾafǝʾa betu la1bǝʾǝsi zayǝsamay qāla krǝstos . wawaḍǝʾat bǝʾǝsitu ʾǝmbet warǝʾǝyato labǝʾǝse ʾǝgziʾabǝḥer ʾabuna ʾakāla krǝstos . danǝgaḍat watamayǝṭat fǝṭuna waboʾat wǝsta betā watǝbelo lamǝtā hallo manakos baʾafǝʾa betǝna . ʾǝmbǝzǝḫā dǝgǝdāgehu ʾaṣm wamāʿǝs waʾǝḫuz baʾamǝtǝnǝt waʾasǝrāw . wayǝmassǝl ʾasǝkarena zataṭāgǝʿā . wawaḍʾa qāla krǝstos warakabo laʾabuna ʾakāla krǝstos baʾafǝʾa betu . wasagada tāḥǝta ʾǝgarihu . waʾamǝḫo waʾabǝʾo wǝsta betu . waʾaqǝraba lottu ḫǝbǝsǝta wayǝbelo bǝlāʿ ʾoʾabuya . wǝʾǝtuni yǝbe ʾiyǝbalǝʿ ʾǝsma bǝya ḥǝmāma karǝś zayǝmatǝr karǝśǝya wayǝgʷaṣagʷǝṣanni ʾamāʿutǝya . waʾamǝṣǝʾa kāʿǝba māya maʿār mǝwǝq 1da ṣǝwāʿā . wayǝbelo ʾoʾabuya sǝtay . wǝʾǝtuni tawakǝfā lazātti ṣǝwāʿ wakaʿāwā baḫǝbuʿ ʾǝnbala yǝrǝʾayǝwo sabʾ . waʾǝmzǝ noma baʿāla bet wakʷǝllomu sabʾa betu . wabanǝfǝqa lelit naqǝḥa ʾǝmnǝwāmu . wasoba rǝʾǝyā labetu kǝlǝlǝta babǝrǝhān ʿabiyy dangaḍa wafarǝhā wayǝbe motǝyanu ʾabāʿǝku baʾǝdeya wǝsta betǝya . ʾǝmzǝntu manakos ṣādǝq mǝnǝtǝnu maqǝśafǝt yǝmaṣǝʾ bǝya ʾǝsma ʾana ḫāṭǝʾ wabǝʾǝsi giguy . wabasānitāhu ḥora ʾabuna ʾakāla krǝstos ḫaba kālǝʿ hagar waboʾa wǝsta beta krǝstiyān zaʾabbā gabra manfas qǝddus warakabo labǝʾǝsi ʿāqābi . wayǝbelo ʾofǝqurǝya ṣawwǝʿo lawaldǝya šime walǝde . wabalo yǝṣewǝʿāka manakos ʾabuka ʾǝnta nafǝsǝka . waḥora wǝʾǝtu ʿāqābi ḫaba šime walǝde wayǝbelo yǝṣewǝʿāka manakos ʾabuka . tasaṭwa wayǝbelo šime walǝde ḥasawǝka ʾanta bǝʾǝsi ʾabuyassa ʾiyǝwaḍǝʾ ʾǝmbaʿātu waʾiyǝmaṣǝʾ ʾǝska zǝya . wǝʾǝtuni ʿāqābi yǝbelo ʾǝmma kona ʾabuka waʾikona ḥawiraka rǝʾi . hallo laka wǝsta beta krǝstiyān . waʾǝmzǝ ḥora wǝʾǝtu warakabo laʾabuna ʾakāla krǝstos . wayǝbelo kamazǝnu taśālaqakka sayǝṭān ʾǝska yāwaḍǝʾakka ʾǝmbaʿātǝka wayāmaṣǝʾakka zǝya . wayǝbelo ʾab bǝḍuʿāwi ʾakāla krǝstos ṣawwǝʿomu lawǝludǝya kama yǝsǝduni wayābǝʿuni wǝsta baʿātǝya . wasobehā taṣawǝʿu wamaṣǝʾu ḫabehu daqiqu ʾabbā tawalda madǝḫǝn ʾabbā takǝla hāymānot waʾabbā zamāryām wabo kālǝʾan ʾǝlla mǝslehomu . waʾǝmzǝ yǝbe šime walǝde laʾabuna ʾakāla krǝstos ʾabǝḥanni ʾabbā ʾǝḍurka . wǝʾǝtuni ʾabǝḥo wayǝbelo ṣuranni . ʾamehā ḍoro wawasado waʾabǝʾo wǝsta baʿātu . waʾǝmzǝ yǝbelo ʾab bǝḍuʿāwi ʾakāla krǝstos lašime walǝde ʾaʾǝmarǝkanu ʾowaldǝya kama ʾana waʾanta ʾinǝtǝrākab ʾǝmyǝʾǝze zaʾǝnbala yom . nǝgǝranni zataḫaśǝś watǝfaqǝd kama ʾǝgǝbar laka . wǝʾǝtuni yǝbelo ʾoʾabbā tazakaranni baṣalotǝka kama ʾitǝtǝḫagʷal nafǝsǝya watǝdǝḫan ʾǝmmota nafǝs . wayǝbelo ʾabuna ʾakāla krǝstos nafǝsǝkassa ʾitǝtǝḫagʷal waʾiyǝrakǝbā mota nafǝs . baśǝgākassa bo dawe śǝgā zayāsǝqʷarǝrakka wayāṣanǝʿ mǝrara ḫazanǝka . watǝmawǝt bottu . zǝntussa ʾakko lakanǝtu dāʾmu yābazǝḫ wayāfadafǝd kǝbǝra nafǝsǝka . waʾǝmdǝḫrazǝ ṣalaya wasaʾala ʾabuna ʾakāla krǝstos wayǝbe ʾoʾǝgziʾǝya ʾiyasus krǝstos ḫabanni mota śǝgā ʾǝmtǝmutanni nafǝsǝya batadamǝro mǝsla sabʾ bǝzuḫān . waʾǝnza halawat zātti ṣalot wǝsta ʾafuhu maṣʾa ḫabehu ʾǝgziʾǝna ʾiyasus krǝstos wanāzazo wayǝbelo ʾofǝqurǝya tǝfalǝs ʾǝmzǝntu ʿālam ḥalāfi watǝmaṣǝʾ ḫabeya . wawahabo kidāna ʾǝnza yǝbǝl zaṣawǝʿā sǝmaka wagabra tazǝkāraka waṣaḥafa wazaʾaṣǝḥafa maṣḥafa gadǝlǝka wataʾamana baṣalotǝka watabāraka baʾǝdeka watawakǝfa qanonā nǝsǝḥa baqālǝka zasaʾama wazataqabǝra wǝsta makānǝka maḥarǝku laka ʾǝska 7t wald . waʾǝnza kamazǝ yǝbǝl taśawara ʾǝmʾaʿǝyyǝntihu . waʾǝmzǝ ḥamma 1da samuna . wabo ʾǝlla yǝbelu 2ta samuna nǝsǝtita ḥǝmāma . wayǝbelomu ladaqiqu tǝreʾǝyǝwomunu laʾǝllu malāʾǝkǝt bǝzuḫān ʾǝlla malǝʾǝwā labaʿātǝna baʾafǝʾa wawǝsǝṭ . wayǝbelǝwo ʾalbo zanǝreʾi . waʾitǝsamǝʿǝwomunu laʾǝlla bayamānǝya wabaḍagāmǝya mikāʾel wagabǝrǝʾel ʾǝnza yǝmehǝruni ṭǝnta qǝdāsehomu wayǝbǝluni bal qǝddus qǝddus qǝddus ʾǝgziʾabǝḥer ṣabāʿot fǝṣum mǝluʿ samāyāta wamǝdra qǝdǝsāta sǝbǝḥatika . wayǝbelǝwo ʾalbo zanǝsamǝʿ . wayǝbelomu zǝntu ʾab qǝddus laʾǝmmassa ʾitakaśǝta lakǝmu zǝ zaʾǝbelakǝmu ḥuru ʾǝmmǝneya waḍāʿu ʾafǝʾa waṣǝnǝḥuni nǝsǝtita . wasobehā waḍǝʾat watafalǝṭat nafǝsu ʾǝmśǝgāhu qǝddus . waradu malāʾǝkǝt waganazǝwo baʾaṣǝfu wataqabalǝwā bakǝbǝr wabasǝbǝḥat waʾabǝʾǝwā wǝsta ganata tǝfǝśǝḥǝt . wasoba boʾu daqiqu ḫabehu yānǝzǝḥǝwo rakabǝwo mǝwǝta wagǝnuza baʾaṣǝfu ʾǝnza ʾalbo sabʾ . wabakayǝwo marira waʾankaru bǝzuḫā . ʾitaʾamǝranu kama mannuhi wǝʾǝtu zaganaza . litassa yǝmassǝlanni ʾǝmmanakosāt gadāmāwǝyān ʾǝlla tasawaru ʾǝmʾaʿǝyǝnǝta sabʾ waʾǝmma ʾakko ʾǝmmalāʾǝkǝt manǝfasāwǝyān . waʾǝmzǝ tagābǝʾu kāhǝnāt wadiyāqonāt waḥǝzǝb bǝzuḫān wanaśǝʾu śǝgāhu waqabarǝwo wǝsta maqābǝr ḥadis bakǝbǝr wabamāḫǝlet bǝzuḫ . wakāʿǝba tagābǝʾu ʾǝmrǝḥuq waʾǝmqǝrub manakosāt bǝzuḫān wamalǝʾǝwā lamǝnet . bo ʾǝlla taḍawanu wǝsta ṣolāʾǝt wabo ʾǝlla ʾaṣǝlalu tāḥǝta ʾaʿǝwām bǝzuḫāt wabo ʾǝlla tasawaru baʾerǝgaba mǝnet . wanabaru ʾǝska 40ʿǝlat ʾǝnza yǝtǝqanayu laʾǝgziʾabǝḥer baʾǝntiʾahu bamazǝmura dāwit wabaṣalota muse wamaḫalǝya maḫalǝy zasalomon wabawǝdāse māryām wabaṣalota wanǝgel wabakʷǝllu ṣalot zayǝdalǝwomu lamǝwǝtān . waʾǝmdǝḫra tafaṣama 40hu ḥoru wǝsta maqābǝru watabāraku ʾǝmmǝnehā wataqabǝʿu tabesāhā lamareta ʾaṣmu . waḥoru babahagaromu . laʾǝllani yǝtǝgebaru baʾǝnta tazǝkāru ḫǝbǝsǝta wamǝzǝra ʾawǝṣǝʾa lomu māya ʾǝmkʷakʷǝḥ qǝruba mǝnet kama ʾiyǝdǝkǝmu barǝḥǝqata māy . wahalawat yǝʾǝti māy ʾǝska yǝʾǝze ʾǝnza tāratǝʿ ḥanǝkāsāna wayǝbusāna watǝkaśǝt ʾaʿǝyǝnǝta ʿǝwǝrān watǝfewǝs ḥǝmumāna wadǝwǝyāna babadawehomu . laʾǝllassa yǝtǝgābǝʾu babaʿāmat baʿǝlata baʿālu wǝsta makāna ʾaṣmu kāhǝnāt wamazamǝrān wamagabǝta mǝśǝṭir māʾmǝrān waḥǝzǝb bǝzuḫān . ʾǝmbǝzǝḫomu ʾalbo zayaʾamǝr ḫʷǝlǝqomu zaʾǝnbala 1ʾǝgziʾabǝḥer zayǝḫʷelǝqomu laḫoḍā wanaṭabǝṭāba zǝnām . litani latasǝḥǝbotǝya manǝgala fǝqru yǝkunanni mǝkǝnǝyāta maṣǝʾu wǝsta makānǝya zaʾǝnabǝr bottu 2sabʾ . 1biṣǝya zatamaharǝna ḫǝbura qāla ʾǝgziʾabǝḥer wakālǝʾu ʿabiyy manakos zayaʿāwǝd ʾǝmmǝnet lamǝnet kama yǝrǝbāḥ wayārǝbǝḥ kālǝʾana . wayǝbeluni naʿā nǝḥur lamǝneta zogā ʾǝsma geśam wǝʾǝtu baʿāla ʿǝraftu laʾabuna ʾakāla krǝstos manfasāwi kama nǝtǝbārak ʾǝmmǝnehu wanǝtǝʾaśay ʿǝśśeta ḍāmāhu . waʾǝbelomu ḫǝdǝguni bǝzuḫa gize babaʿāmatu ʾǝnza ʾǝbǝl ʾaḥawwǝr ʾaḥawwǝr waʾǝtǝmenay tarfa bǝya . zantassa ʾǝmma ʾikona ʾǝmʾǝgziʾabǝḥer waʾǝmma ʾakko kalʾatanni ḫāṭiʾatǝya ʾiyaʾamǝr ʾana . dǝḫǝrassa ʾǝffo tānabǝr bafǝnā baqʷǝʿetǝka ʿǝqǝfǝta ḥaket . gǝbr tanǝśǝʾ ʾǝmma yǝbǝluni tanǝśāʾǝku zaʾǝnbala lǝbbǝya . waḥorǝku mǝslehomu wabaṣāḥǝku fǝnā sarǝk zaʿǝlata ʾǝhud wǝsta baʿātu laʾabuna ʾakāla krǝstos bǝḍuʿāwi ʾǝnza ṣǝbāḥa sanuy baʿāla ʿǝraftu . waboʾǝku wǝsta beta krǝstiyān warakabǝkǝwomu lakāhǝnāt mazamǝrān gubuʿāna lazamǝro baway zemā . waqomǝku ṭǝqāhomu . waʾabbā ḥalǝqa ḫer kona qawimo bamadǝraka ḫoḫǝt zaqǝne māḫǝlet . wayǝbelanni ʾowaldǝya mǝrāḥ wazamǝr . waʾana makarǝku wǝsta lǝbbǝya ʾǝnza ʾǝbǝl ʾǝllu kāhǝnāt ʾiyaʾamǝruni waʾana ʾiyaʾamǝromu . wanagǝd ʾana bāḥǝtitǝya lazātti hagar . waʾǝbe ʾiyaʾamǝr . waʾaʾmarani ʾabbā ḫadara qāl zamǝdra bārǝzǝbā wayǝbelanni bal naʾamǝr bǝka kama taʾammǝr . waʾǝbe ʾiyaʾamǝr . ḫalǝqa bazǝntu nagar watagamǝra . waʾǝmdǝḫrazǝ bagizehu wasadǝwomu sabʾa māḫǝbar laʾǝlla yaʾamǝrǝwomu kāhǝnāt ḫaba śanaya bet watadalawa . litani walaʾǝlla mǝsleya ʾǝsma faqadu yǝgǝfǝʿuna wasaduna ḫaba makān zaʾitadalawa wataḫayayu nagǝdǝnāna . zǝntussa ʾakko baʾǝnta ʾǝgziʾabǝḥer dāʾmu baʾǝnta sabʾ wǝʾǝtu . wayǝʾǝta gize taḫazabǝnāhomu waḥamayǝnāhomu ʾǝnza nǝbǝl lomu ʾǝngā labāḥǝtitomu ʾibaṣḥa zabaṣḥa wǝsta kʷǝllu ʾaṣǝnāfa ʿālam qāla ʾǝgǝziʾ zayǝbe tawakafu nagǝda waʾǝmma ʾakko zatabǝhla baṣǝḥuf ʾǝmkʷǝllu tǝrufāt yǝḫeyyǝs faliṭa mǝgǝbārāt . nǝḥnani rǝʾināhā waḫadagǝnāhā baḍagāmǝna ladasseta qoṗǝros qāl zatǝbe wabatǝʾǝgǝśǝtǝkǝmu tāṭarrǝyǝwā lanafǝsǝkǝmu ʾǝsma ʾitaʿāgaśǝna ʾǝmnagara ḥamet madǝkǝmǝta śǝgā waqatālita nafǝs . wabaṣǝbāḥ sanuy boʾǝna wǝsta beta krǝstiyān waqomǝna mǝsla kāhǝnāt ʾǝska yǝtǝfeṣam dǝrsāna malkǝʿu laʾabuna ʾakāla krǝstos bǝḍuʿāwi waḫalafǝna ʾǝnta maqābǝru mǝśǝrāqāwit watasālamǝnāhā watabārakǝna ʾǝmmǝnehā . waʾǝmzǝ nagadǝna waʿāragǝna ʿāqaba dabǝr zalāʿǝlāy fǝnot waqǝruba mǝnet . wabaṣāḥǝna ḫaba kālǝʿ mǝnet zaʾabbā rāguʾel manakos ṣādǝq wamǝʾǝman . watarākabǝnāhomu lasabʾa māḫǝbar waḫadarǝna bahǝyya . ʾǝllǝktuni ʾitaqabaluna barǝtuʿ . wabasānitāhu tanǝśāʾǝna wageśǝna baṣǝbāḥ waʾiʿāqabǝna śǝrǝqata ḍaḥay waʾarǝtāʿǝna ḥawira wabaṣāḥǝna ḫaba ʾaḥatti makān . wayǝbelanni zǝkku manakos zamǝsleya ʾowaldǝya bǝzuḫā zamana ḍāmawǝku wadakamǝku baqanonā ṣalot ʾǝnza ʾǝsǝʿǝl ḫaba ʾǝgziʾabǝḥer waʾǝbǝl ʾastafānnǝwanni ʾǝḥur gadāma wālǝdǝbā waʾǝnassǝḥ baʾǝnta ḫāṭiʾatǝya . ʾǝmma ʾikona lita zǝntu waʾiratǝʿāni konǝku ʾaḫazǝn waʾǝtekǝz bǝzuḫā . yomǝssa ʾǝsma ʾaʾmarku kama ʾasǝtafānawanni ʾǝḥur tafaśāḥǝku ṭǝqqa wanagafǝku lāhǝya . wazanta bǝhilo ḥora waboʾa wǝsta gadāma wālǝdǝbā bayǝʾǝti zaman ʾaʿrafa wataqabǝra hǝyya . zantassa zayǝbelanni soba qoma qǝdma maqābǝru laʾabuna ʾakāla krǝstos bǝḍuʿāwi waṣalaya nawāḫā . yǝmassǝlanni zarakaba ḫabehu tǝʾǝmǝrǝta waʾǝmma ʾakko samǝʿā qāla . ʾanani ʾama tafalaṭǝku ʾǝmmǝnehu ḥorǝku wǝsta mǝnet zamǝdra sayko . walabasǝku ʾalbāsa mǝnkʷǝsǝnnā ʾǝmʾǝda ʾaba mǝnet ʾabbā zawalda māryām bǝʾǝse ʾǝgziʾabǝḥer wanabarku wǝstetā 3ʿāmata . waʾǝmzǝ ḥorǝku wǝsta gadāma dǝbā zaʿǝḍa wāli . waʾagǝrarǝku rǝʾǝsǝya laliqānāta māḫǝbar . wataʾazazǝkǝwomu bazatakǝhǝlani . ʾǝmmassa ʾifaqada lita ʾǝgziʾabǝḥer nǝbǝratǝya bahǝyya waʾikafalanni maretā tamayaṭǝku lamǝneta sayko wanabarku bayǝʾǝti mǝnet bǝzuḫā ʾazmāna . waba1ʾǝmmawāʿǝl ḥokattanni fǝqru laʾabuna ʾakāla krǝstos bǝʾǝse ʾǝgziʾabǝḥer kama ʾǝṣḥaf maṣḥafa gadlu wazenā taʾammǝrātihu zababakǝfǝlu . sobassa ḥalayǝku nawāḫā wǝsta lǝbbǝya ʾǝbe ʾǝmza waḍāʾǝku ʾǝmdabǝr wanabarku bagadām watafalaṭǝku ʾǝmʾaḫāwǝya mǝhurān wamāʾmǝrān zakonǝku ʾǝzāwǝʿomu rǝḫuq wǝʾǝtu zamanu . baʾǝffo yǝtǝkahālanni ʾǝdǝrǝs waʾǝṣḥaf dǝrsāna . badiba zǝntuni zayaʿāḍǝbanni walda 60wa8ʿāmat ʾana zaqǝrub lazǝnǝgāʿe . zǝntussa ʿāqaba lǝbb wadǝfǝrat wǝʾǝtu . waʾǝnza haloku bazǝntu zalafā rǝʾǝsǝya maʿālǝta walelita rǝʾiku baḥǝlmǝya ʾǝnza ʾǝṣǝḥǝf waʾǝṭanaqǝq ṣǝḥifa . wanagarǝkǝwo la1manakos fǝqurǝya waʾǝbelo ʾoʾǝḫuya sayǝṭānǝnu yǝtǝmeyananni ʾǝmdǝḫra ḫadagu ṣǝḥǝfata babǝzuḫ zaman rǝʾiku baḥǝlmǝya ʾǝnza ʾǝṣǝḥǝf waʾǝṭanaqǝq ṣǝḥifa . wǝʾǝtuni yǝbelanni ʿǝqǝbā lazātti ḥǝlmǝka ʾǝsma ʾitǝtarǝf bakanǝtu ʾǝska tǝrakǝbā bagizehu . waʾǝmzǝ kāʿǝba ʾasǝtanāsǝʿāttanni fǝqru laʾabuna ʾakāla krǝstos wanadat wǝsta lǝbbǝya . wayǝʾǝta gize ḥorǝku ḫaba 1manakos ṣādǝq wamǝʾǝman zanabara qǝdma bamǝneta zogā wadǝḫǝra bamǝneta sayko wafaṣama badǝro waʾaʿrafa wataqabǝra bahǝyya . watasǝʾǝlǝkǝwo waʾǝbelo ʾoʾabuya nabarǝkanu wǝsta mǝneta zogā ʾǝnza hallo ʾabuna ʾakāla krǝstos baḥǝyǝwata śǝgā . wayǝbelanni ʾǝwa nabarku ʾama halawa baḥǝyǝwata śǝgā . wabagize motu ʾitafalaṭǝku . ʾoʾabbā ʾǝnǝkassa nǝgǝranni zakona watagabǝra baʾǝntiʾahu ḫāyla wataʾamǝra zaʾǝmśanāyātihu watǝrufātihu bǝzuḫ . wǝʾǝtuni manakos ṣādǝq wamǝʾǝman nagaranni kʷǝllo zatagabǝra zenā gadlu wasǝna ḫirutu . waʾǝbelo kāʿǝba ʾoʾabuya ʾǝmmassa rakabǝku mogasa baqǝdmeka wanagarǝkanni kʷǝllo ʾǝlla mannu ʾǝmuntu zanabaru mǝsleka bayǝʾǝti zaman . wayǝbelanni ʾowaldǝya sǝmāʿǝke ʾǝnǝgǝrǝka ʾǝllassa nabaru mǝsleya ʾabbā tawalda madǝḫǝn zakona liqa mǝnet hǝyyantehu ʾabbā ṣewā masǝqal ʾabbā fǝre masǝqal ʾabbā gǝrǝmā masǝqal ʾabbā tǝʾǝmǝrǝta masǝqal ʾabbā bǝrǝhāna masǝqal ʾabbā śamǝra krǝstos ʾabbā tǝʾǝmǝrǝta krǝstos ʾabbā takǝla hāymānot ʾabbā zamāryām ʾabbā fugir ʾabbā ḥalǝqa ḫer kālǝʾanassa ʾǝsǝfǝnǝta ʾǝḫʷelǝqʷ laka . ʾǝmdǝḫra tasaʾalǝku waṭayaqqu kʷǝllo tǝrufāta gadlu wazenā taʾammǝrātihu laʾabuna ʾakāla krǝstos manfasāwi zatagabǝra lottu baʾǝdehu baḫāyla manfas qǝddus zaḫǝdur lāʿlehu ṣaḥafǝku nǝsǝtita ʾǝmbǝzuḫ banagar yawāh kama yǝsǝmǝʿǝwo kʷǝllu ḥǝzǝb . ʾakko bamǝsāle ṣǝnuʿ wabaḫāyla qāl sǝrǝgaw kama yǝkʷǝnanni wǝdāse baḫaba matarǝgʷǝmān . ʾǝmmani ʾǝbǝl kamazǝ ʾǝmʾikona lita ʾǝsma ʾana nadāy ʾǝmnǝwāya ʾaʾǝmǝro warǝḫub ʾǝmḫǝbǝsata ṭǝbab . lazadarasa waṣaḥafa zanta maṣḥafa ʾabuna ʾisāyǝyās bamǝdra sayko mǝnetu kama yǝfaṣǝm fǝqra ʾǝnza yǝfaqqǝd wayǝfatu . ʾamǝlāka zǝntu ṣādǝq yǝṣḥaf sǝma ziʾahu wǝsta maṣḥafa ḥǝyǝwat baqalama mǝḥǝratu . ʾǝsma taʿāgāśi wabǝzuḫā mǝḥǝrat wǝʾǝtu . wayǝfanu śāhǝla wamǝḥrata lāʿǝla ʾǝllu ḥǝzǝb gubuʾan walāʿǝla kʷǝllu fǝṭǝratu . laʿālama ʿālam ʾamen waʾamen layǝkun layǝkun . baʿāmata makarā bǝzuḫ ʾǝnza bamakarā halǝwotǝya wayāmaʿābǝl lāʿleya mawāgǝda bāḥǝr waʾasǝḥatǝyā ʾǝsma walda zaman ʾǝkkuy ʾana zawaṭanǝku bataḥabǝlotǝya ʾǝnbala ʾaqǝmǝya maṣḥafa gadlu laʾabuna ʾakāla krǝstos . zaʾakǝhalanni waʾafaṣamanni babǝzǝḫā mǝḥǝratu yǝtǝbārak sǝmu laʾǝgziʾabǝḥer buruk ʾamen yǝtǝqadas sǝmu laʾǝgziʾabǝḥer qǝddus ʾamen yǝsabāḥ sǝmu laʾǝgziʾabǝḥer sǝbuḥ ʾamen yǝtǝʾakʷat sǝmu laʾǝgziʾabǝḥer ʾǝkut ʾamen yǝʿǝbay sǝmu laʾǝgziʾabǝḥer ʿābiy ʾamen yǝtǝlaʿāl sǝmu laʾǝgziʾabǝḥer lǝʿul ʾamen yǝkǝbar sǝmu laʾǝgziʾabǝḥer kǝbur ʾamen yǝtǝwadas sǝmu laʾǝgziʾabǝḥer wǝdus ʾamen yǝtǝʾamalak sǝmu laʾǝgziʾabǝḥer ʾamlāk ʾamen wayǝmǝlāʾ sǝbǝḥatihu laʾǝgziʾabǝḥer samāyāta wamǝdra ʾadǝbāra waʾawǝgǝra masǝʿā waʿāzeba samena wadabuba ḫaba zayāsǝtarǝʾi waḫaba zaʾiyāsǝtarǝʾi yǝʾǝzeni wazalǝfani walaʿālama ʿālam ʾamen . ṣalota burāke babarakata nabiyāt qǝdusān yǝbārǝkanna ʾǝgziʾabǝḥer ʾamen batǝmǝhǝrǝta ḥawāryāt nǝṣuḥan yāṣǝnǝʿānna ʾǝgziʾabǝḥer ʾamen basǝbǝkata 70wa2ʾarǝdǝʾǝt burukān yāqumanna ʾǝgziʾabǝḥer ʾamen badama samāʿǝtāt mawāʿǝyān yǝmǝḥaranna ʾǝgziʾabǝḥer ʾamen baʾasǝtabǝqʷǝʿota ṣādǝqān ḫǝruyān yǝśāhālanna ʾǝgziʾabǝḥer ʾamen baṣalota ʾabbā ʾǝnǝṭonǝs waʾabbā maqārǝs yǝmǝḥaranna ʾǝgziʾabǝḥer ʾamen baṣalota ʾabbā ṗākʷǝmis waʾabbā sisoy waʾabbā bāmoy yǝmǝḥaranna ʾǝgziʾabǝḥer ʾamen baṣalota kʷǝllomu ʾabaw qǝdusān ʾǝlla dabǝr wagadām wabaʿātāt yǝmǝḥaranna ʾǝgziʾabǝḥer ʾamen basǝʾǝlata ʾǝmmu dǝnǝgǝl nǝṣǝḥǝt māryām yǝʿǝqabanna ʾǝgziʾabǝḥer ʾamen baʾakǝnāfa malāʾǝkǝt bǝruhān yǝkalǝlanna ʾǝgziʾabǝḥer ʾamen baḥaṣura masǝqalu māḫǝyawi yǝḥǝḍǝranna ʾǝgziʾabǝḥer ʾamen ʾǝmkʷǝllu mǝgǝbāra ʾǝkkuy yāgǝḫǝśanna ʾǝgziʾabǝḥer ʾamen wǝsta kʷǝllu mǝgǝbāra śannāy yǝdamǝranna ʾǝgziʾabǝḥer ʾamen baṭǝbǝḥa śǝgāhu qǝddus yǝqadǝsanna ʾǝgziʾabǝḥer ʾamen bakǝʿǝwata damu nabābi yǝbezǝwanna ʾǝgziʾabǝḥer ʾamen . laʾǝllani yǝtǝgābǝʿu wǝsta makāna ʾaṣmu laʾabuna ʾakāla krǝstos babaʿāla ʿǝraftu babaʿāmat kāhǝnāt mazamǝrān lazamǝro yǝtǝwakaf ʾǝgziʾabǝḥer māḫǝleta ziʾahomu wayǝʿǝśǝyomu ʾakǝlilāta mangǝśt baʾiyarusālem samāyāwit . laʾanǝbābǝyānǝni watarǝgʷāmǝyān yārǝtǝʿ lǝsānomu wayahabomu ʿāsba ḍāmāhomu . walagubuʾan ḥǝzǝb yǝfanu śāhǝla wamǝḥrata lāʿlehomu . gadl wazenā śannāy zaʾabuna ʾakāla krǝstos ʾǝmʾama tawaṭǝna bawarǝḫā tāḫǝśāś ʾǝnza ʾabuna ʾisāyǝyās yǝdarǝs wayǝtaragʷǝm wazakārǝyās yǝṣḥǝf tafaṣama ʾama10lawarǝḫā masǝkaram . ʾǝgziʾabǝḥer yǝṣḥaf ʾasǝmātihomu wǝsta maṣḥafa ḥǝyǝwat bamangǝśta samāyāt laʿālama ʿālam ʾamen . zenā taʾammǝrātihu laʾabuna ʾakāla krǝstos 1 . taʾammǝr zagabra ʾǝgziʾabǝḥer baʾǝnta fǝquru ʾabuna ʾakāla krǝstos . ʿǝśśeta ḍāmāhu waradʾeta ṣalotu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wahallo 1warezā baʾaḥatti hagar . ʾama tazakkara kama taqasfu ʾaḫāwihu waʾabyāṣihu ʾǝnbala gizehomu bawǝrzǝwǝnnā ḥallaya wayǝbe ʾaḫāwǝya warāzut śannāyān waʿǝddǝmta malkǝʾ ʾǝḫǝtǝya ʾǝlla tawaldu ʾǝmdǝḫreya wahallawu babeta ʾabuya waʾabyāṣǝya mǝhurān wamāʾmǝrān ʾǝlla nabaru mǝsleya babeta mamhǝrǝya nāhu taqasfu kʷǝllomu watagamru bakarśa maqābǝr . ʾanǝssa mǝnta ʾǝbǝl ʾǝmyǝʾǝze kama zarakabomu laʾǝllu ʾiyǝrkabanni bazǝya . yǝḫeyyǝsanni ḥawir ḫaba ʾaḥatti mǝnet ʾasmǝk rǝʾǝsǝya waʾǝnassǝḥ waʾǝbki baʾǝnta ḫāṭiʾatǝya . wabazǝntu mǝkr tanśǝʾa waḥora wabaṣḥa wǝsta mǝnet zamǝdra zogā babaʿāla ʿǝraftu laʾabuna ʾakāla krǝstos watasālamā lamaqābǝru watabāraka ʾǝmmǝnehā . waʾǝmzǝ ḥora waʾartǝʿā fǝnoto wabaṣḥa waboʾa wǝsta mǝneta sayko walabsa ʾalbāsa mǝnkʷǝsǝnnā baʾǝda ʾaba mǝnet ʾabbā zawalda māryām bǝʾǝse ʾǝgziʾabǝḥer . wanabara bahǝyya bǝzuḫā ʾazmāna . waba1ʾǝmmawāʿǝl rǝʾǝya baḥǝlmu ʿabiyya ḥaqla ṭǝqā mǝnet ʾǝnta sayko . wabawǝʾǝtu ḥaql zabo wǝstetu bāḥǝtāwi qǝddus . wasoba qarba yǝrʾayo lawǝʾǝtu bāḥǝtāwi qǝddus sawwaro gǝbr kama zamanṭolāʿǝt . wabawǝʾǝtu gize tasabra lǝbbu waḫazana wayǝbe ʾǝmzanabarku bazātti ṭǝqā ḥaql 30ʿāmatǝya wǝʾǝtu . ʾǝffo ʾirǝʾikǝwo lazǝntu bāḥǝtāwi . kalʾatanni ʾǝngā ḫāṭiʾatǝya waʾǝmma ʾakko ʾifaqada lita ʾǝgziʾabǝḥer . waʾama gabʾa kāʿǝba lataḫāśǝśota ḥǝlmu ʾǝmʾama kedā lamǝneta zogā ʾǝska yǝʾǝti ʿǝlata ḥǝlmu kona 30ʿāmata . wabadiba zātti ʿǝlata ḥǝlmu konat baʿāla ʿǝraftu laʾabuna ʾakāla krǝstos bǝḍuʿāwi . wasobehā ʾaʾmara wayǝbe ʾaʾmarku zǝntu bāḥǝtāwi zaʾarʾayanni ʾǝgziʾabǝḥer baḥǝlmǝya kama kona wǝʾǝtu ʾabuya ʾakāla krǝstos qǝddusa ʾǝgziʾabǝḥer . wabazǝntu mǝknǝyāt ṣaḥafa maṣḥafa gadlu wazenā taʾammǝrātihu bǝzuḫ . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . 2 . taʾammǝr zagabra ʾǝgziʾabǝḥer baʾǝnta zenā zǝkru ʾabuna ʾakāla krǝstos radʾeta ṣalotu tahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . zǝkku manakos zazakarnāhu qǝdma baqadāmi taʾammǝr ʾama ʾastaḥamama waʾastagābʾa dǝrsāna malkǝʿu laʾabuna ʾakāla krǝstos qǝddusa ʾǝgziʾabǝḥer ṣawwǝʿo lawalda ʾǝḫǝtu wayǝbelo ʾastadālu raqqa waqalama waṣaḥaf dǝrsāna malkǝʿu laʾabuna ʾakāla krǝstos waʾana ʾǝnaggǝrakka . wasobehā ʾastadālawa wǝʾǝtu walda ʾǝḫǝtu raqqa waqalama waʾaḫaza yǝṣḥaf dǝrsāna malkǝʿu laʾabuna ʾakāla krǝstos manfasāwi . wamaṣʾa ʾarwe mǝdr waʿārga diba lǝbsu ʾǝnta ʾǝngǝdʿāhu wataṭawma waʾartǝʿā kǝsādo . waʾǝnza yāwarrǝd bǝrʿā zǝkku ṣaḥafi wǝsta qarna qalam ʾarwe mǝdrǝni yāwarrǝd ʾaʿǝyyǝntihu . wasoba yaʿārrǝg bǝrʿā ḫaba raqq yaʿārrǝg ʾaʿǝyyǝntihu zǝkku ʾarwe wamǝʿra yānqaʿāddu ʾaʿǝyyǝntihu wǝsta gaṣṣa ṣaḥafi wayǝreʾǝyo kama zafǝqur ʾǝnza ṭǝnta ṣalāʿi waʾaba dam wǝʾǝtu . wasoba rǝʾǝyo ṣaḥafi laʾarwe mǝdr diba lǝbsu dangaḍa wayǝbe zǝntu ʾarwe ʾǝmʾayte maṣʾa bǝya . wasobehā tawarwa wǝʾǝtu ʾarwe waḥora watasawwara bakama lǝmādu . waʾǝlla hallawu sabʾ hǝyya mǝsla ṣaḥafi ʾankaru wayǝbelu mankǝr gǝbru laʾǝgziʾabǝḥer zayǝtgabbar balāʿla qǝddusānihu . ṣalotu wabarakatu yahāllu mǝslena laʿālama ʿālam ʾamen . 3 . taʾammǝr zagabra ʾǝgziʾabǝḥer baʾǝnta zenā zǝkru laʾabuna ʾakāla krǝstos manfasāwi ʿāsba ḍāmāhu waʿǝśśeta ziʾahu yahāllu mǝsla nafsa ʾabuna ʾisāyǝyās laʿālama ʿālam ʾamen . ʾǝmdǝḫra ʾastaḥamama waʾastagābʾa zǝkku manakos zazakarnāhu qǝdma baqadāmi taʾammǝr maṣḥafa gadlu wazenā zǝkru laʾabuna ʾakāla krǝstos manfasāwi ḫaśaśa bǝʾǝse zayǝṣḥǝf lottu warakabo la1warezā ṣaḥafi ḥǝmum waʾǝḫuz badawe ṣǝnuʿ wayǝbelo wǝʾǝtu manakos ʾowaldǝya laʾǝmma yǝtkahalakka ṣaḥaf lita maṣḥafa gadlu wazenā taʾammǝrātihu laʾabuna ʾakāla krǝstos zaʾastagābāʾku waʾanbarku wǝsta lǝbbǝya kama ḥǝlqat baʾǝnta fǝqru ṣǝnuʿ zaḫǝdur lāʿleya . ʾanani ʾǝhubakka ʿāsba ziʾaka . wǝʾǝtuni ṣaḥafi tasaṭwa wayǝbe ʾoʾabuya ʾǝsma ʾana ʾǝḫuz badawe ṣǝnuʿ bakama tǝreʾǝyanni . ʾǝffo yǝtkahalanni ʾǝṣḥaf . wayǝbelo kāʿǝba zǝkku manakos ʾowaldǝya ʾǝsku ʾaḫaz qǝdma waṣaḥaf ʾaw tǝtfewwas ʾǝmzǝntu daweka baṣalota zǝntu ṣādǝq bakama tabǝhla ʾǝmqāla ḥawārǝyā ṣalota ṣādǝq tǝkǝl watāsallǝṭ . wasamiʿo zanta mǝkra ziʾahu lamanakos soba ʾaḫaza yǝṣḥaf maṣḥafa gadlu wazenā taʾammǝrātihu laʾabuna ʾakāla krǝstos bǝḍuʿāwi tafawwasa fǝṭuna waṭǝʿya fǝṣṣuma . wakona kama zaʾiḥamma gǝmurā . waʾankara wǝʾǝtu wasabbǝḥo laʾǝgziʾabǝḥer . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . 4 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos ṣalotu wabarakatu yahāllu mǝsla nafsa ʾabuna ʾisāyǝyās laʿālama ʿālam ʾamen . wahallo 1bǝʾǝsi ḥarasāwi . waḥora waḥarasa mǝdra ʾǝnta mǝnet . wamaṣʾa ʾabuna ʾakāla krǝstos ḫabehu wayǝbelo ʾǝsma zātti mǝdr mǝnetǝya yǝʾǝti . ḫǝdǝg lita ʾitāḫzǝnanni . wayǝbelo wǝʾǝtu ḥarasāwi ʾantanu taʾazzǝzanni . ʾanǝssa ʾiyaḫaddǝg rǝsta ʾabuya . wasobehā ḥora ʾabuna ʾakāla krǝstos watamayṭa wǝsta baʿātu . waʾǝnza yǝṣelli hǝyya naśʾa lǝbso lawǝʾǝtu ḥarasāwi ʾǝda taʾammǝrāt zakama ʿāwlo nafās waṭablalā waʾaʿragā wǝsta samāy . waʾawradā kāʿǝba wǝsta mǝdr waḫādagā ḫaba qoma ʾǝgra ʾabuna ʾakāla krǝstos . wamaṣʾa zǝkku ḥarasāwi wanaśʾa lalǝbsu baqʷǝṭṭǝʿā wabatamagʷǝṣo . waʾǝmzǝ tamayṭa ḫaba ṣǝmda ʾalhǝmtihu . ṣǝmda ʾalhǝmtihuni soba rǝʾǝyǝwo mataru ʾarǝʿuta kǝsāwǝdihomu waḥoru ḫaba ʾiyǝtrakkabu . waḥamma wǝʾǝtu ḥarasāwi wamota baʾǝkkuy mot baśālǝst ʿǝlat . mǝḥrata ʾamlāku lazǝntu ṣādǝq tǝkun mǝsla nafsa fǝquru ʾabuna ʾisāyǝyās laʿālama ʿālam ʾamen . 5 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wakāʿǝba ḥora kālǝʿ ḥarasāwi waḥarasā lamǝdr ʾǝnta qǝrǝbǝta mǝnet yǝʾǝti . wamaṣʾa ḫabehu ʾabuna ʾakāla krǝstos wayǝbelo ʾofǝqurǝya ʾanta taʾammǝr kama zātti mǝdr zaziʾaya mǝnet yǝʾǝti . waʾabaya wataḥayaya waʾasǝtaḥaqaro wazarǝʾa lamǝdr . waḥora wǝsta betu . wabaqʷala ʾǝkǝla garāḫǝtu waśanaya baqʷǝlu bǝzuḫā . waʿādama fǝrehu bagizehu . wabaṣḥa lamāʾǝrar . waʾǝnza yǝbǝl ʾaʿāḍǝd maṣʾa gubāʿe hobāy wabalǝʿā ʾǝkǝla garāḫǝtu . waʾiyātǝrafa nǝsǝtita mǝntani gǝmurā . ṣalotu wabarakatu yahāllu mǝslena laʿālama ʿālam ʾamen . 6 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wahallo ʾarǝza ʾawǝlǝʿ wǝsta ʾaḥatti makān zakona yǝqawǝm wayāṣalǝl tāḥǝtehu ʾabuna ʾakāla krǝstos wayǝṣelli hǝyya ʾǝnza hallo qadāmi baḥǝyǝwatu . waʾǝmzǝ soba maṣǝʾu sabʾa hagar mǝsla liqa ḍarabǝt yǝgǝzǝmǝwo baʾǝnta ḥǝnǝḍāhā labeta krǝstiyān tagazǝma ʾarǝz zaṭǝqāhu ʾǝnbala māḫǝḍe . wamasala kama zayǝwadǝq manǝgalehomu . wadanǝgaḍu ʾǝllu sabʾ wagʷayu waʾankaru . wasabǝḥǝwo laʾǝgziʾabǝḥer . mǝḥrata ʾamlāku lazǝntu ṣādǝq tahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . 7 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ṣalotu wabarakatu yahāllu mǝslena laʿālama ʿālam ʾamen . wahallo 1bǝʾǝsi zazǝlǝgāse śǝgā waṣanǝʿā bottu qʷǝsǝl . wamaṣʾa ḫaba zǝntu ṣādǝq wayǝbelo ʾoʾabuya zǝntu daweya ṣǝnuʿ yāqʷarǝranni lelita kama barad wamaʿālǝta yānaddǝdanni kama ʾǝsāt . diba zǝntuni yǝtǝmenayu lita mota ʾazǝmādǝya . wayǝbǝlu noḫā ʿǝdǝmehu kama ʾiyǝtǝwasabā ʾawālǝdina waʾiyǝḫǝḍǝyu daqiqǝna ʾawālǝda . ʾazakǝranni baṣalotǝka ḫaba ʾǝgziʾabǝḥer kama yǝṣawǝʿāni bamot waʾaʿǝrǝf nagara ʾǝmʾazǝmādǝya . wasobehā yǝbelo ʾabuna ʾakāla krǝstos qǝrab ḫabeya . waqarba zǝkku dǝwǝy ḫabehu . waʾawǝḍǝʾa ʾǝdehu ʾabuna ʾakāla krǝstos ʾǝnta masǝkota ṣomāʿǝtu wagasaso kʷǝlanǝtāhu . wayǝbelo ḥur waldǝya taʾaman baʾǝgziʾabǝḥer kama yǝfawǝsǝka ʾǝmzǝntu daweka ṣǝnuʿ . waḥora wǝʾǝtu bǝʾǝsi wǝsta hagaru . wasoba baṣḥa ḫaba ʾaḥatti falag nǝʿǝsǝt wataḥǝḥaṣǝba naṣǝḥa ʾǝmlamǝḍu watafawwasa ʾǝmdawehu . waʾankara wasabbǝḥo laʾǝgziʾabǝḥer . mǝḥrata ʾamlāku lazǝntu ṣādǝq tahāllu mǝsla nafsa ʾabuna ʾisāyǝyās laʿālama ʿālam ʾamen . 8 . taʾammǝr zagabra ʾǝgziʾabǝḥer baʾǝda fǝquru ʾabuna ʾakāla krǝstos . ṣalotu wabarakatu yahāllu mǝsla nafsa ʾabuna ʾisāyǝyās laʿālama ʿālam ʾamen . wahallo 1warezā zataʾǝḫǝza badawe ṣǝnuʿ wǝsta hagar qǝrǝbǝta mǝnet zamǝdra zogā . ʾǝmṣǝnǝʿā dawehu waḥǝmāmu bǝzuḫ ḍāmawa wataḍǝʿǝra bǝzuḫā waʾaʿrafa baʾafa ṣǝbāḥ . wabakayǝwo marira ʾabuhu waʾǝmmu waʾazǝmādihu . waʾǝmzǝ ḍorǝwo baʿārāt wawasadǝwo ḫaba ʾab bǝḍuʿāwi ʾakāla krǝstos . wabaṣǝḥu ḫaba ʾanǝqaṣa baʿāt waṣarǝḥu ʾabuhu waʾǝmmu bamǝrata qāl mǝsla bǝkāy bǝzuḫ ʾǝnza yǝbǝlu ʾoʾǝgziʾǝna rǝdǝʾanna baṣalotǝka kama tāḥǝyǝwo lazǝntu waldǝna . wasoba rǝʾǝya ʾabuna ʾakāla krǝstos mǝrara ḫazanomu ḫazana mǝslehomu . waʾanǝbara masǝqala ʾǝdehu diba wǝʾǝtu warezā waṣalaya nawāhā ḫaba ʾǝgziʾabǝḥer . wǝʾǝtuni warezā naqǝḥa ʾǝmnǝwāma mot watanśǝʾa bayǝʾǝti gize . ṣalotu wabarakatu yahāllu mǝslena laʿālama ʿālam ʾamen . 9 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ṣalotu wabarakatu yahāllu mǝsla nafsa ʾabuna ʾisāyǝyās laʿālama ʿālam ʾamen . wamaṣʾat ʾaḥatti bǝʾǝsit nadāyǝt zamota waldā bazabānā . waqomat baʾafǝʾa baʿātu laʾab bǝḍuʿāwi ʾabuna ʾakāla krǝstos . waʾawǝradato lawaldā waʾasǝkabato wǝsta mǝdr . watǝbe mǝnt bǝya mǝsleka ʾowaldǝya ʾǝmyǝʾǝze dǝḫǝra talelaykanni bamot . laʾǝmma kona zǝntu manakos bǝʾǝse ʾǝgziʾabǝḥer yānǝśǝʾka wayānǝqǝḥka ʾǝmnǝwāma mot . wazanta bǝhilā ḥorat waḫadagato lawaldā . wasoba rǝʾǝya ʾab bǝḍuʿāwi ʾakāla krǝstos taʾamǝnotā lazātti bǝʾǝsit ṣawwǝʿo laradǝʾu wayǝbelo ḥur ʾanǝbǝr masǝqala lāʿǝla zǝntu ḥǝḍān mǝwǝt zahallo baʾafǝʾa baʿātǝna . ʾantani waʾana nǝṣali wanǝtanǝbǝl baʾǝntiʾahu . waḥora zǝkku radǝʾ waʾanǝbǝra masǝqala lāʿǝla wǝʾǝtu ḥǝḍān waṣalaya nawāḫā . wabawǝʾǝtu gize ʾanǝsaḥasǝḥa ḥǝḍān mǝwǝt wamoqa kʷǝlanǝtāhu watanśǝʾa watanāgara rǝtuʿā . wayǝbelo radǝʾ buruk gǝrǝmā masǝqal ʾowaldǝya ʾǝmmassa tanāgarǝkanni rǝtuʿā mannu wǝʾǝtu sǝmǝka nǝgǝranni . wayǝbelo ḥǝḍān ʾaśǝrāta dǝnǝgǝl yǝbǝluni . wasobehā ʾankara watadama radǝʾ buruk gǝrǝmā masǝqal wasabbǝḥo laʾǝgziʾabǝḥer . sǝbǝḥat lazakǝrota sǝmu laʿālama ʿālam ʾamen . 10 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ʿǝśśeta ḍāmāhu wamǝḥrata ʾamlāku tǝnǝbar mǝsla nafsa gabru ʾabuna ʾisāyǝyās laʿālama ʿālam ʾamen . daqiqa ṣagāhu waḥǝzǝba ziʾahu sabʾa mǝnet soba tahawǝku wagabǝʾu qanonā ṣalot ʾǝnza mǝrata lǝbb tǝradǝʾomu latǝgāḫā lelit ʾawǝḍǝʾa lomu māya ʾǝmkʷakʷǝḥ qǝruba mǝnet ʾab bǝḍuʿāwi ʾakāla krǝstos bazabottu yǝtǝgabaru ḫǝbǝsǝta wamǝzǝra latazǝkāra ziʾahu ʾǝnta yǝʾǝti baʿāla ʿǝraftu . yǝʾǝtini māy halawat ʾǝska yǝʾǝze ʾǝnza tāratǝʿ ḥanǝkāsāna wayǝbusāna waḍǝbusāna watǝkaśǝt ʾaʿǝyǝnǝta ʿǝwǝrān wakʷǝllo ḥǝmumāna wadǝwǝyāna babadawehomu . nǝḥnani nāʾǝmǝr zanta wanǝlabu kama tafawasu qǝdma bamāya ṣalotu laʾabuna ʾakāla krǝstos ʾǝnza hallo baḥǝyǝwata śǝgā bǝzuḫān ḥǝmumān . ʾǝmdǝḫra ʿǝraftuni yom bamāya taʾammǝrātihu wazǝgǝḫātāta mawāqǝḥǝtihu wamareta ʾaʿǝḍǝmǝtihu kama tafawasu bǝzuḫān dǝwǝyān bamǝḥrata ʾǝgziʾabǝḥer lottu sǝbǝḥat laʿālama ʿālam ʾamen . 101 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos baʾǝnta zātti māy . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . ʾanǝsǝt mǝrāʿāt waʾawālǝd zamāt ʾǝnza halawā bamarǝgam ʾǝnǝbayǝna tabǝhla lon baʿǝlata marǝgamā laḥewān lalawarǝḫu damǝwi 7ta 7ta ʿǝlatāta . wabaḥǝmām ladi . wawalidaki gǝbǝʾi ḫaba mǝtǝki wawǝʾǝtu yǝqǝnǝyǝki ʾǝska laʿālam . soba qadǝḥǝwā lazātti māy fǝnā sarǝk ʾǝmǝqǝdǝma yǝnǝṣǝḥa yabǝsat . wasoba ḫazanu sabʾa mǝnet waʾǝlla mǝslehomu ḫǝbura waṣalayu baʾǝntiʾahā malǝʾat baʾafa ṣǝbāḥ kama qadāmihā . wawǝḫǝzat bamǝḥrata ʾǝgziʾabǝḥer lottu sǝbǝḥat laʿālama ʿālam ʾamen . 102 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wamaṣʾa 1warezā ḥanǝkās waḍǝbus ʾǝmtāḥǝta ḥaqʷehu wǝsta makāna ʾaṣmu laʾabuna ʾakāla krǝstos baʿǝlata baʿālu ʾǝmǝrǝt . wataqabǝʿā ʾǝmmareta ʾaṣmu . waḥora kāʿǝba ḫaba yǝʾǝti māy wataṭamǝqa ʾǝska 7ʿǝlat . wasoba baṣǝḥu 7ʿǝlatāt tanāqawu ʾaʿǝḍǝmǝtihu watafatǝḥu ʾasǝrāwihu waṣanǝʿā ḥaqʷehu warǝtuʿā ḥora wasagǝra . watafawwasa fǝṣṣuma . waʾankaru kʷǝllu sabʾ bamǝkǝnǝyāta ʾǝntākti māy kama bazǝḫā fawǝs wamǝḥrata ʾǝgziʾabǝḥer zalottu sǝbǝḥat laʿālama ʿālam ʾamen . 103 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . watanśǝʾa 1manakos ʾǝmrǝḥuq bǝḥer mǝsla zayǝtalǝwo ḥǝḍān nǝʿus wǝsta makāna ʾaṣmu laʾabuna ʾakāla krǝstos ʾǝsma kona yaḥawǝr babaʿāmat baʿǝlata tazǝkāru . kāʿǝbani ba1ʾǝmmawāʿǝl ḥora bakama lǝmādu wabaṣḥa ḫaba murāda ʾaqab . waʾǝnza yǝwarǝd hǝyya tabatǝka ʿabiyy ʾǝbǝn ʾǝmlāʿǝlāy dabǝr wawarada manǝgalehu . kamani ʾiyǝgʷǝyayu manakos waḥǝḍān nǝʿus lafe walafe qalǝqal wǝʾǝtu . waʿāḍabomu baḥǝqu . wayǝbe manakos ʾoqǝddusa ʾǝgziʾabǝḥer ʾabuna ʾakāla krǝstos kamazǝnu ḫadagani lazǝntu makarā kama ʾǝmut ʾǝnbala nǝsǝḥa . wasoba yǝbe zanta qoma zǝkku ʾǝbǝn māʾkala manakos waḥǝḍān . waʾinakayomu zǝkku ʾǝbǝn mǝnǝtǝni . waʾǝmzǝ ḥoru wataḥawalu mǝsla gubāʿe mǝnet . wanagaru radʾeta zǝntu ṣādǝq wamǝḥrata ʾǝgziʾabǝḥer . sǝbǝḥat wakǝbǝr yǝdalu laṣawǝʿota sǝmu laʿālama ʿālam ʾamen . 104 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ʿǝśśeta ḍāmāhu tahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wamaṣʾat ʾaḥatti bǝʾǝsit ʾǝmrǝḫuq bǝḥer zagʷǝḥǝqʷat ʾǝmṣǝnǝʿā dawehā ḫaba maqābǝru laʾabuna ʾakāla krǝstos . watǝbelomu lasabʾa mǝnet ʾaḍurunni ʾoʾabawǝya zǝgǝḫātāta mawāqǝḥǝtihu laʾabuna ʾakāla krǝstos . waqǝbǝʿunni ʾǝmmareta ʾaʿǝḍǝmǝtihu kama ʾǝtǝfawas ʾǝmzǝntu daweya . wagabǝru ʾǝllu sabʾa mǝnet bakama tǝbelomu . wasobehā tafawasat fǝṭuna ʾǝmdawehā . waḥorat wǝsta hagarā ʾǝnza tǝtfeśśāḥ watānakǝr radʾeta zǝntu ṣādǝq . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . 105 . taʾammǝr zagabra ʾǝgziʾabǝḥer baʾǝda gabru wafǝquru ʾabuna ʾakāla krǝstos . ʿǝśśeta ḍāmāhu wamǝḥrata ʾamlāku tǝkun mǝsla nafsa gabru ʾabuna ʾisāyǝyās laʿālama ʿālam ʾamen . tabǝhla ba1ʾǝmmawāʿǝl baʾǝla yǝqadǝḥu māya sabʾa mǝnet bǝzǝḫān babaqaśutātihomu maṣʾa ḫabehomu sayǝṭān baʾamǝsāla warezā ḥarāwi ʾǝḫuza sayǝf wanǝwāya ḥaql . wayǝbelomu ʾantǝmu sabʾa mǝnet lamǝnt tǝnabǝru wǝsta zātti makān makāna mǝnǝdābe wamakarā . maqǝdǝma tāmanadǝbu śǝgākǝmu baraḫab waḍǝmǝʿ . wakāʿǝba tǝqatǝlu nafsakǝmu banagʷarǝgʷār . yomǝni ʾǝmma tǝsamǝʿunni mǝkǝrǝya ḥuru wǝsta ʾaḥatti hagar zabāti ʾǝkǝla barakat kama ʾitǝmutu baraḫab waʾitǝkʷanǝnu nafsakǝmu bakʷǝnnane zaʾiyaḫalǝq baʾǝnta nagʷarǝgʷārǝkǝmu . waʾǝnza kamazǝ yǝsālaqomu wayǝyawǝhomu banagara gʷǝhlut baṣḥa ʾabuna ʾakāla krǝstos ḫaba yǝʾǝti māy . ṣawwǝʿo la1manakos waʾagǝḫaso ʾǝmʾǝlla halaw hǝyya . wayǝbelo ʾiyāʾǝmarǝkǝmunu kama zǝntu warezā sayǝṭān wǝʾǝtu ṣalāʿe śanāyāt . wasobehā bārakā lakʷakʷǝh ʾabuna ʾakāla krǝstos watarǝḫǝwat wawǝḫǝṭatto lasayǝṭān watadafǝna lāʿlehu . māyǝni ṣalǝmat yǝʾǝta gize . wahalawat ʾǝska yǝʾǝze waʾiyǝbaṣǝḥǝwā sabʾ waʾiʾarāwit ʾǝmgǝrum ṣǝlǝmǝnātǝhā wafǝgaga ziʾahā . sayǝṭānǝssa ʾǝmma mota bawǝśāṭe gǝb waʾǝmma ʾakko hallo ʾǝnza yǝśāqay wayǝtǝmanadab ʾitaʾamǝra . ʾǝsma bo ʾǝmsayǝṭānāt ʾǝlla yǝmawwǝtu wayǝtǝmanadabu wayǝśāqayu bakama rakabǝna baṣǝḥuf zayǝbǝl bakama yāmanadǝbǝwā sayǝṭānāt lanafǝs wayǝśāqǝyǝwā kamāhu yǝtǝmanadabu wayǝśāqayu zayaʿābi wayǝbazǝḫ ʾǝmmǝnehā baṣalotomu laqǝdusān ʾǝnza yǝradǝʾomu ḫāyla ʾǝgziʾabǝḥer zalottu sǝbǝḥat laʿālama ʿālam ʾamen . 106 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ʿǝśśeta ḍāmāhu waʾasǝba ziʾahu tahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . yǝbe 1manakos zadarasa waṣaḥafa maṣḥafa gadlu laʾab bǝḍuʿāwi ʾakāla krǝstos ʾabuya fǝśǝḥa krǝstos soba zenawanni zenā gadlu wasǝna ḫirutu lazǝntu ṣādǝq kona yǝbǝlanni ʾofǝqurǝya ʾitābǝzǝḫ nagara ʾǝnza tǝdarǝs watāsǝtasānǝʿu qalamāta . dāʾmu gǝbar baʾaqǝm ʾǝsma zamanǝna zamana ṣǝrǝʿāt waḥaket wanǝzǝḫǝlāl wǝʾǝtu kama ʾitǝtǝrǝf bakanǝtu ḍāmāka ʾǝnbala yānǝbǝbǝwā sabʾa zātti zaman baʾǝnta ṣǝrǝʿāt waḥaket . ʾanani ʾǝnza ʾǝdarǝs waʾǝṣǝḥǝf wawǝʾǝtu ʾǝnza yǝnagǝranni soba faṣamǝku ṣǝḥǝfata waʾastagābāʾku ṭǝrāzāta ḥamma wǝʾǝtu waʾaʿrafa ʾama 20hu wa6lawarǝḫā ḥamǝle bagize 3saʿāt . waʾama tafalǝṭat nafǝsu ʾǝmśǝgāhu ṣalǝmat ḍaḥay wakona ʿabiyy gǝrǝmā ʾǝska tǝbarǝh bagizehā . ṣalotu wabarakatu yahāllu mǝslena laʿālama ʿālam ʾamen . 107 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ʿǝśśeta ḍāmāhu waʾasǝba makarāhu tahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wahallo 1kāhǝn ʾǝmura zenā wasǝm baʾaʾǝmǝrotu wabatamǝhǝrotu mǝśǝṭirāta zaʾǝmmaṣāḥǝfǝt qǝdusāt zatasamǝya sǝmu ʾerāqǝlis ʾama tawalda ʾǝmmāḫǝḍana ʾǝmmu ʾaḥatti ṭǝmǝqat tamasālita rǝgǝb zatālǝḥǝq wǝludā baʿābiy ḥǝḍǝnat . wawǝʾǝtu kona yǝtǝkahan wayǝtǝqanay babeta giyorǝgis samāʿǝt . wabaʾaḥatti ʾǝmmawāʿǝl ʾama ḥamat walatu ʾǝḫǝta giyorǝgis waḥabǝṭa 1ʾabāla śǝgāhā ḥamu kʷǝllomu ʾabālātihā bakama yǝbe ṗāwǝlos ḥawārǝyā laʾǝmma ḥamma 1ʾabāl yaḥamǝmu kʷǝllu ʾabālāt . waṣanǝʿā ḥǝmām lāʿlehā . waḫazana ʾabuhā waḥamma mǝslehā baʾǝnta ḥǝmāmā . waḥora wǝsta makāna ʾaṣmu laʾabuna ʾakāla krǝstos wanaśʾa mareta ʾǝmmaqābǝru waqabǝʿā ḫaba makāna ʾǝbaṭ . watafawasat waṭǝʾǝyat fǝṣṣuma baradʾeta zǝntu ṣādǝq wamǝḥrata ʾǝgziʾabǝḥer lottu sǝbǝḥat laʿālama ʿālam ʾamen . 108 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . radʾeta tǝnǝbǝlǝnāhu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wamaṣʾat ʾaḥatti bǝʾǝsit ʿǝwǝrǝt ʾǝmmǝdra muǧā ʾǝnza tǝtǝmarāḥ wǝsta makāna ʾaṣmu laʾab bǝḍuʿāwi ʾakāla krǝstos baʿǝlata baʿāl zayǝʾǝti ʿǝlata ʿǝraftu . watǝbelomu lasabʾa mǝnet ʾamǝṣǝʾu gāga zaʾabuya waḥǝsǝyu bottu ʾaʿǝyǝnǝtǝya waʾǝmmareta ʾaṣmu qǝbǝʿunni . wagabǝru bakama tǝbelomu . waʾaṣorǝwā zǝgǝḫātāta mawāqǝḥǝt waqabǝʿǝwā nǝsǝtita ʾǝmmareta ʾaṣmu . wasobehā takaśǝta ʾaʿǝyyǝntihā warǝʾǝyat kʷǝllo sabʾa zawǝsta beta krǝstiyān . wafalaṭat ʾǝda waʾanǝsǝta . waʾaʾǝmarat ʿǝḍawāta babaʾasǝmātihomu ʾǝlla ʿāwǝda mǝnet . ʾanǝkarat radʾeta gāgāhu lazǝntu ṣādǝq wamǝḥrata ʾǝgziʾabǝḥer lottu sǝbǝḥat laʿālama ʿālam ʾamen . 109 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ṣalotu wabarakatu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wahalawat ʾaḥatti bǝʾǝsit ʾǝnta ʾadǝwayā gānen ʾǝmnǝʾǝsā ʾǝska ʿāḍawa māḫǝḍanā . wabāti zamad manakos zaʾǝmʾazǝmāda ʾabuhā . wawasadā wǝʾǝtu ḫaba makāna zǝḫǝru laʾabuna ʾakāla krǝstos . waʾamǝṣǝʾa zǝgǝḫātāta mawāqǝḥǝtihu lazǝntu ṣādǝq waʾaṣorā . wasobehā qaṭǝqaṭā gānenā waʾadǝkamā waʾasawanā . wabaʿǝḍub gǝbr ḫadagā gānenā watafawasat waṭǝʾǝyat fǝṣṣuma ʾǝska dǝḫǝra tafatǝḥa māḫǝḍanā kama tǝḍǝnǝs watǝlad walda bamǝḥrata ʾǝgziʾabǝḥer zalottu kǝbǝr wasǝbǝḥat laʿālama ʿālam ʾamen . 20 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . radʾeta ṣalotu tahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wahallo 1bǝʾǝsi bamǝdra nagalā zabo wald ḥǝḍān nǝʿus wafǝtǝwa sǝn za3ʿāmat . ʾama ḥamma wǝʾǝtu ḥǝḍān baḥǝmāma ʾabaq zatazarǝwa bakʷǝlanǝtāhu waḫazana ʾabuhu ṭǝqqa baʾǝntiʾahu . wawasado wǝsta makāna zǝḫǝru laʾab bǝḍuʿāwi ʾakāla krǝstos . wanaśʾa mareta ʾǝmmakāna ʾaṣmu lazǝntu ṣādǝq waqabǝʿo ʾabālātihu laḥǝḍān . wataʾatata ḥǝmāma ʾabaq ʾǝmlāʿlehu watafawwasa fǝṣṣuma . waʾankara ʾabuhu laḥǝḍān wasabbǝḥo laʾǝgziʾabǝḥer ʾǝsma sǝbuḥ waʾǝkut sǝmu laʿālama ʿālam ʾamen . 201 . taʾammǝr zagabra ʾǝgziʾabǝḥer baʾǝda gabru ʾabuna ʾakāla krǝstos . ʾasǝba ḥǝmāmu waʿǝśśeta dǝkāmu yahāllu mǝsla nafsa fǝquru ʾabuna ʾisāyǝyās laʿālama ʿālam ʾamen . wahallo 1warezā makāḥ wamǝhura ḍabǝʿ zatasamǝya sǝmu malǝka ṣedeq bamǝdra zogā . ʾama ʾaśaro lottu masǝfǝna bagemǝdǝr waʾabǝʾo wǝsta beta moqǝḥ ṣǝnuʿ waʾasǝtarǝʾayo ʾabuna ʾakāla krǝstos manfasāwi lelita baḥǝlmu wayǝbelo ʾowaldǝya ʾitǝḫzǝn ʾakkonu tǝtǝfatāḥ ʾǝmtaʾasǝrotǝka . wakona bakama qālu watafatǝḥa baqǝrub ʿǝlat watamayṭa wǝsta hagaru . wanabara badāḫǝnā wabasalām . kāʿǝbani baʾaḥatti ʾǝmmawāʿǝl ḥamma wǝʾǝtu warezā wataʾǝḫǝza badawe ṣǝnuʿ ʾǝska ʾalǝṣaqa lamot . maṣʾa ḫabehu zǝntu qǝddus waʾasǝtarǝʾayo baḥǝlmu wayǝbelo ʾowaldǝya ʾitǝfrāh waʾitǝdanǝgǝḍ . geśama za gize yǝqalǝlakka daweka wabazātti samun tǝtfewwas fǝṣṣuma . wakona lottu bakama ʾasaffawo watafawwasa ʾǝmdawehu . waʾaʾmara wǝʾǝtu warezā kama tarādǝʾo bǝḍuʿ ʾakāla krǝstos baṣalotu kahālit . waʾǝmdǝḫrazǝ tamākaru wǝʾǝtu warezā wabǝʾǝsitu sǝḫina dǝnǝgǝl yǝgǝbaru tazǝkāro laʾabuna ʾakāla krǝstos babaʿāmat . wabakama makaru gabǝru waʾasǝtadālaw bǝzuḫā . waʾibǝhǝlu yǝtǝrǝf lageśam ʾǝnza yāqerǝbu ḫǝbǝsǝta wamǝzǝra wamesa wakʷǝllu zayǝdalu lamǝsāḥ . watawakǝfu kāhǝnāta mazamǝrāna babaṣotāhomu nadāyāna wamǝsǝkināna babaṣotāhomu waḥǝzǝba bǝzuḫāna babaṣotāhomu . waʾasǝtafǝśǝḥǝwomu lakʷǝllomu bǝzuḫā . ʾanani samiʿǝya zenāhomu tafaśāḥǝku ṭǝqqa bakama tabǝhla ʾǝmqāla makǝbǝb kama māy qʷarir yāsǝtafeśǝḥo labǝʾǝsi ṣǝmuʿ kamāhu zayǝmaṣǝʾ ʾǝmrǝḫuq zenā śannāy yāsǝtafeśǝḥ ʾalǝbāba bǝzuḫān . bāḥǝttu ʾǝgziʾabǝḥer zayǝfaqqǝd yǝʿǝśǝyo lasabʾ hǝyanǝta 130wa60wa100ta yǝʿǝśǝyomu lamalǝka ṣedeq walabǝʾǝsitu sǝhina dǝnǝgǝl ʿǝśśeta śanāya zaʿāyǝn ʾirǝʾǝya waʾǝzǝn ʾisamǝʿā wǝsta lǝba sabʾ zaʾitaḥalaya bamangǝśta samāyāt ḥadās zaʾitǝbali waʾitǝmekǝn laʿālama ʿālam ʾamen . gadl wasǝmǝʿ zaʾabuna ʾakāla krǝstos taṣǝḥǝfa ʾǝmmāḫǝbara sayko bamawāʿǝla nǝguśǝna ʾadǝyām sagad . waboʾa wǝsta mǝneta zogā ʾǝnza ʾaba mǝnet ʾabbā gabra ʾiyasus ḫer wamǝʾǝman ʾǝgziʾabǝḥer yǝśǝmar lana bottu ʾamen . zātti malǝʾǝkǝt ṣǝḥǝfǝt diba raqqa ḫazan waqǝlǝmǝt baqalama tǝkāz zatafanawat ʾǝmmǝdra sayko zaʾǝmʾabbā ʾisāyǝyās lāʾǝka māḫǝbar tǝbǝṣāḥ ḫaba sabʾa mǝnet zamǝdra zogā waḫaba kʷǝllomu gubuʾan wǝsta makāna ʾaṣmu laʾabuna ʾakāla krǝstos baʾǝnta zǝkǝra baʿālu baṣiḥani tǝbal lita qǝdma salām lakǝmu basalāma manfas qǝddus ʾǝnta bāti yǝtǝfeṣam kʷǝllu . kāʿǝbani kamazǝ tǝbal ʾabawǝya waʾaḫāwǝya ʾamāḫǝḍanǝkukǝmu ʾǝnza ʾasǝtabaqʷǝʿākǝmu baḥǝmāmātihu lakrǝstos kama tǝzǝkǝru sǝmǝya baṣalotǝkǝmu ʾama tafalǝṭat nafǝsǝya ʾǝmśǝgāya maretāwi . kamani ʾitǝbalu lazaʾiyāʾǝmarǝnāhu waʾitazāwāʿǝnāhu ʾǝffo nǝṣāmu wanǝdakǝm bǝkǝmu ṣǝḥuf zayǝbǝl rǝḫǝqata bǝḥer watarāḫǝqota gaṣ ʾiyǝkalǝʾ fǝqra taʾaḫǝwo ʾǝmma kona baʾǝnta fǝqr nafǝsāwi . gǝzatǝssa ʾiyǝkunkǝmu zǝntu qālǝya fǝtuḥa yǝkun baqāla ʾǝgziʾabǝḥer zahǝlǝw laʿālama ʿālam . . . malǝkǝʿa ʾabuna ʾakāla krǝstos nagaśǝta ʾarǝyām ʾab wawald zaʾaḫāzǝkǝmu ʿālama ʾǝnza tǝkʷenǝnu ṣǝdǝqa watābazǝḫu salāma laʾakāla krǝstos ʾǝṣǝḥǝf maṣḥafa zenāhu fǝṣṣuma ʾabǝhunni ʾǝnǝśāʿ baḍawira ḥǝyǝwatǝkǝmu māḫǝtama . zayābarǝh gǝlǝʾa lǝbbǝya zabǝzuḫā ṣalǝma . salām lazǝkǝra sǝmǝka zataṣawǝʿā ʾǝmkʷǝllu . ʾǝsma baṣǝdǝqu taʿāwǝqa wataṭayaqa bagadlu . ʾabuna kǝbur ʾakāla krǝstos zalāʿǝlu . bārǝkanna ʾanta baqālǝka ʾǝnza ʾǝdeka tātalu . zamǝsleka manfas qǝddus mǝslena yahāllu . salām lasǝʾǝrǝta rǝʾǝsǝka zataḫʷalaqu wataḥalayu . wǝsta ḥǝlināhu lakrǝstos zaʾiyǝtǝḥelay ʿǝbayu . ʾakāla krǝstos taśāhāl soba ḫabeka ṣalayu . ʾǝmhagar sabʾa fǝqǝrǝka zaʾǝkǝla ḥǝmām sisāyu . waʾǝmdaqiqǝka zabazǝḫā bǝkāyu . salām larǝʾǝsǝka ʿālama ʾadǝḫǝno ʾama qanaya . mǝśǝrāqa ḍaḥay gaṣǝka zaʾiyāmakǝnaya . ʾakāla krǝstos laʿārab ʾǝska qǝdmeka tarǝʾǝya . ḍaḥayǝka krǝstos ʾǝnza yāśarǝq ḍaḥaya . wabǝrǝhāna ṣǝdǝqu sǝfuḥ yǝkadǝn samāya . salām lagaṣǝka walaqarānǝbǝtika ʾǝlla ḥatatā bǝʾǝse nadāya waʾǝgʷāla māwǝtā . laʾarafǝta bǝrǝt fǝqr ʾakāla krǝstos maśaratā . ṣali baʾǝntiʾaya babǝzuḫ ḍotā . ʾǝsma ṣalotǝka lita ḥagafā wawalǝtā . salām laʾaʿǝyyǝntika walaʾaʿǝzānika ʾǝlla tabasǝrā bǝsǝrāta fǝśǝḥa baʾiyor ʾǝmqāla tǝguhān ḥarā . ʾakāla krǝstos naśatǝka ʾarafǝta faqād gize makarā . ʾasǝkemāka zamalāʾǝkǝt kama ʾiyāmāsǝn fǝqrā . laʿālam zamāwit zabǝzuḫ gǝbrā . salām lamalātǝḥika bawǝḫiza ʾanǝbǝʿ zataserayā . soba ʾǝmwǝsǝṭa lǝbb marira ʾaʿǝyyǝntika bakayā . balanni tanǝśǝʾ ʾakāla krǝstos ḥawārǝyā . ʾǝsma ʾana ḥǝmum zaʾanǝqaṣa ʿālam ʾorǝyā . wadǝwǝya zaman bǝzuḫ zasǝmu ʾenǝyā . salām laʾaʿǝnāfika zamaʿāzā ʿǝraft ʾifatawā . maʿāzā ganat fǝtǝwa ʾǝnza yǝsefawā . ʾakāla krǝstos mǝkr nafǝsǝya zayaḥayyǝwā . ʾǝsma ʾana ʾaṣm ʾǝmʾaṣǝmǝka wasutāfe śǝgāka nawā . baśǝgā ʾaddām ʾabuya waʾǝmmǝya ḥewā . salām lakanāfǝrika zaʾinababā gʷǝḥǝluta . zayǝṣewǝʿ ḍabǝʿā wayāmaṣǝʾ mota . ʾakāla krǝstos tārǝḫǝq ʾǝmlāʿleya fǝrǝhāta . ʿǝqabanni ʾǝmlǝsānǝya waʾǝmlǝsāna sabʾ lita . ʾǝsma lǝsāna sabʾ dǝkǝmǝt tǝsabǝr ʾaʿǝṣǝmǝta . salām laʾafuka zabakawǝrǝnāhu tafatǝnu . warǝqa ʾarǝmǝmo ṣǝruy wabǝrura nabib babamaṭanu . ʾakāla krǝstos laqadamǝt ʾǝmma ḫǝdāṭa ḫāzanu . ṣadaqā ʾǝlla kamāka yǝradǝʾǝwomu ʾakkonu . lannassa ʾiyǝrǝdǝʾunu gafǝʿāna zamanu . salām laʾasǝnānika ʾǝlla ḍǝʿǝdǝwān ʾǝmuntu . ʾakāla krǝstos yoḥanǝs zafǝṣum gǝbǝra tǝḥǝrǝmǝtu . labāḥǝtāwe gadām mafǝrǝh ʾama wǝsta qalāy fǝnotu . baqalāy zayǝtǝḥawasu kama taʾazazu lottu . taʾazazu laka ʾanāmǝrǝt salaśǝtu . salām lalǝsānǝka mǝsla qālǝka ḫǝbura . ʾǝmṭāʿǝma qǝdāse ṭǝlǝlǝt zadǝmǝḍa gʷǝhǝnāhu tanakǝra . ʾakāla ʾiyasus krǝstos kama taḥawǝṣanni watǝra . ʾitāfǝlǝs ʾabbā dawala garāhǝt fǝqra . zaʾanǝbaru ʾabawina waśarǝʿu nagara . salām laʾǝsǝtǝnǝfāsǝka walagʷǝrǝʿeka sǝmuʿ . ʾǝmḥarura fǝqr nafǝsāwi falaga fǝqru lasabʾ . ʾakāla krǝstos habanni habǝta rǝḫǝrāḫe lǝbb ṭǝbaʿ . ʾakkonu bǝzuḫā tagʷāhǝlawanni māya nǝsǝḥa ʾanǝbǝʿ . fǝnota nǝsǝḥa zayǝmarǝho labǝʾǝsi ḫāṭǝʾ . salām lakǝsādǝka ʾǝmmāḫǝfada salomon zaʾadama . ʾakāla krǝstos saʾal ḫaba faṭāri fǝṣṣuma . bamaṣḥafa ḥǝyǝwat yǝṣaḥaf zaziʾaya sǝma . bakama ṣaḥafa fidala sǝmǝka qǝdma . ʾǝnbala yāsǝtadālu bǝrʿā wayǝḫǝśǝś qalama . salām lamatākǝfǝtika ʾarǝʿuta ḥaḍin ʾǝlla ḍoru . latakǝla hāymānot ʾabuka ʾakāla krǝstos fǝquru ʾǝffo ʾǝgǝrǝka ʾama roṣat fǝnota badǝru . ʾǝmtǝtǝrǝf bǝka ʾaḥatti ʾǝmmǝna kʷǝllu mǝgbāru . ʾǝmtasabǝrat baqawim kama yǝʾǝti ʾǝgǝru . salām lazabānǝka melāta bǝrǝhān zataʾaṣǝfa . ʾakāla krǝstos bāʿǝl ʾǝmmāʿǝda ṣagāka zalǝfa . ʾakko mankǝr ʾǝmma ʾaṣǝgabǝka ʾaʿǝlāfa . ʾǝmmāʿǝdǝssa ʿǝḍe śǝgāka magǝbotǝka ʾaʿǝwāfa . zǝni bazǝḫā wafadǝfāda tarfa . salām laʾǝngǝdʿāka hagara ʾaʾǝmǝro nǝguś . zababagaṣu yǝkʷenǝn ʾaʿǝlāfa qalāy wayabǝs . ʾakāla krǝstos baʿǝlat ʾǝnta gubāʾe ḥadās . kama ʾǝqum manǝgala qomǝka ʾǝmnǝwāyǝka mogas . ʾabbā ʾitānǝdǝyanni baśǝgā wanafǝs . salām laḫǝḍǝnǝka mǝrǝfāqa māḫǝyawi ṭǝbab . ʾakāla ʾiyasus krǝstos ḍawāre ḥǝmāmāt zaʿārǝb . ṣalota saqoqāw gǝbar ʾǝnbala yǝsǝmǝʿuka ḥǝzǝb . ʾakkonu lanafǝsǝya ʾǝmʾǝgziʾabǝḥer ʾab . mota wataqabǝra ḥǝyǝwatā qarib . salām laʾaʿǝdāwika bagǝbǝra tasafǝḥo ʾǝlla ḥamā . tǝʾǝzāza qālu lasāʾol kama yǝfaṣǝmā . ʾakāla krǝstos ʿǝbǝrāwi kǝlula mogas wagǝrǝmā . ʿāraga samāya tadǝlā mǝdra rǝsǝtǝka saqimā . kama tāʿǝrǝf ʾǝmdǝkām wabǝzuḫ ḍāmā . salām lamazārǝʿika bataqātǝlo ʾǝlla ṣanǝʿā . ʾǝska baʿāwǝda qatǝl tazarǝw śarāwita wǝsǝṭ waʾafǝʾa . ʾakāla krǝstos lǝbbǝka nasǝma yǝwāhe rǝgǝb naśʾa . zabamǝdǝr ʾamǝlāka tasamayǝka ṣādǝqa waḫāṭǝʾa . kʷǝllo sǝruya kama tǝrǝʾay sabʾa . salām lakʷǝrǝnāʿǝka kʷǝrǝnāʿā ʾanābǝsǝt basǝnǝʾawe . zalāhǝma faṭārā sabara waʾǝnǝsǝsā gadām ḥǝsāwe . ʾakāla krǝstos bāḥǝtāwi ʿǝśura habǝla fǝqr ṣǝmāwe . banagar zaʾamǝṣǝʾo lāʾǝka mot ʾarwe . taqaṭǝqaṭa baḫāyǝlǝka warakaba dawe . salām laʿǝmatǝka mǝdra tǝḥǝtǝnā zamaṭana . maqǝdasa tǝrufāt yǝḫǝnǝṣ ʾama lāʿlehu waṭana . ʾakāla krǝstos tāqǝlǝl ḍora lǝbbǝya ḥazana . fawǝsanni baṣalotǝka ʾǝsma dǝwǝya nafǝs ʾana . ʾǝnza ʾitāsǝqʷarǝr bǝya ʾǝmdawe zakona . salām laʾǝrāḫǝka walaʾaḍābǝʿika mǝsla ʾaṣǝfār . ʾǝlla sǝnǝʾǝwān ʾǝmuntu bamalkǝʿ waḫǝbǝr . ʾanǝsosǝwatǝka ʾakāla krǝstos fǝqur . kama zalǝfa tǝnāzǝzanni ʾǝmḫāzanǝya marir . mǝʿra laganat wamǝʿra lamǝdr . salām lagabawātika bakʷināta tǝḫǝrǝmǝt ʾǝlla tawagǝʿu ʾakāla krǝstos ʾitǝfǝlǝs laʾaba ḥasat fǝlǝsata ḍabǝʿu . bamǝkra gʷǝhlut ṣanāʿǝka ʾarǝʾayā qadamǝt ḍanǝʿu . 50ʿāmatāta zamǝkra nafǝsomu dafǝʿu . ʾabbā tāʾodǝrā waluqā kālǝʾu . salām lakarǝśǝka zatasamǝya taʿāgāśe . ʾǝmḫāśiśa mabǝlǝʿ tǝḫǝrǝmǝta maṭana kona ḫāśāśe . qǝruba mǝnetǝka māya ʾakāla krǝstos muse . ʾazzazuka tāwǝṣǝʾ ʾǝgǝziʾa ʾagāʿǝzǝtika śǝlāse . ʾǝlla yǝtǝqedasu zalǝfa bamankǝr qǝdāse . salām lalǝbbǝka zatamasǝṭa larǝʾǝy . bǝrǝhāna bǝrǝhānāt 3 baśālǝsāwi samāy . ʾama gubāʿe nagǝd ʿǝlat ʾakāla krǝstos ḫǝruy . tawakaf nagǝdǝnāya wǝsta betǝka ʿābiy . bagaṣ bǝruh wabaqāl śannāy . salām lakʷǝlǝyātika batafatǝno zatawadasu . lamalelita fǝqr śǝgā ʾakāla krǝstos rǝʾǝsu . barakata ziʾaka ʾarǝdǝʾǝt zalǝbǝsa tǝʾǝzāzǝka labǝsu . yǝnaśǝʾu bakama naśʾa ʾǝmmǝna muse ʾiyāsu . waʾelǝsāʿ laʾelǝyās kāʿǝbata zanafǝsu . salām laḥǝlināka ʾǝmḥalǝyo kanǝtu zataʾatata . ʾǝnza tadǝlā bāʿǝl yǝmenǝn watasfā nadāyān tamǝneta . ʾakāla krǝstos ʾitǝḫǝśǝś kama tāsǝtaḫāfǝro gǝbǝta . ʾafǝʾa mǝnetǝka lazagʷadǝgʷada ḫoḫǝta . sisoyǝhā ʾǝsma sisoy ʾanta . salām ʾǝbǝl laṭǝnta rǝḫǝrāḫe ʾamāʿutika . lanǝwāya wǝsǝṭǝkani mǝsla ḫǝnǝbǝrǝtika . ʾakāla krǝstos zaṣǝḥuf ʾǝsma tafaṣama laka . kʷǝllo ḫǝbura bakʷǝllu ʾasǝtaʾaraya lǝbbǝka . ʾitǝṣǝlāʿ ḍara waʾitāfǝqǝr ʿārǝka . salām laḥaqʷeka zaqǝnāta ḫāḍin qǝnātu . ʾakāla krǝstos yoḥanǝs fǝqura ʾǝgǝziʾ wawalāditu . ʾama bǝḥera mot ʾaḥawwǝr ʾǝmʾaṣada śǝgāya zǝntu . ʾabbā ʾabbā tazakaranni kama ʾiyǝṭǝfāʿ bakanǝtu . ʾǝsma fǝnāwǝya mafǝrǝhān fǝnǝwān 7 . salām laʾaqʷǝyāṣika walaʾabǝrākika ʾǝlla lamadā . laʾǝgǝziʾa sǝbǝḥat sagida ʾǝnbala ʾǝrafǝt yǝsǝgǝdā . ʾakāla krǝstos bafǝnot ḫǝdura ʾarwe ʾǝnǝgǝdā . ʾama gǝbǝta taśālamaka salāma radǝʾu yǝhudā . ʾagǝbāʿǝka lāʿlehu baqala wafǝdā . salām laʾaʿǝgārika tabādǝrota zafaṣamu . ʾakāla krǝstos rǝdǝʾanni lawalda māryām baʾǝnta sǝmu . ḫāyālān gize lāʿleya ʾǝsma ʾanǝśǝʾu qarǝnomu . malāʾǝkǝtǝni latarādǝʾo ʾiyǝqǝrabunni kʷǝllomu . taʾatatu ʾǝmmǝneya warǝḫuqa qomu . salām lasakʷanāka walamakayadǝka zafaqadu . basamāya gadl yǝnbaru wamǝdra tǝrufāt yǝkidu . ʾakāla krǝstos zabazǝḫā ʾǝmʾǝlla daqiqu tanǝʿǝdu . waraska nǝwāya gadlu latakǝla hāymānot 1 . ʾǝsma ʾanta tǝrufa gadl waburuk waldu . salām laʾaḍābǝʿika ʾaśǝrāwa ʾaṣǝfār ʾaʿǝwām . ʾakāla krǝstos ʾanta ʾǝnza wǝsta baʿāt qǝwǝm . zaḥawwaṣattakka tǝnǝgǝr ʿǝrafǝta nǝguś gǝrum . ʾǝmmani kamāka ʾitǝdalǝwanni rāʾǝya maʿālǝt fǝṣum . lanāzǝzotǝya tǝmǝṣāʾ lelita baḥǝlm . salām laqomǝka banuḫā ʾaddām zanoḫā . wabaʾaqǝma sǝfǝḥu zasafǝḥa . ʾakāla krǝstos ʾarǝsāni zanagara ṣǝdǝqǝka bazǝḫā . banǝwām śarāqǝyān ʾiyǝśarǝquka tǝgāhā . qomǝka ʾǝmgize śarǝk ʾǝska mǝdr ṣabǝḥa . salām lamalǝkǝʿǝka ʾadǝbāra ʾaʿǝyǝnǝt ʾǝlla ʾarǝgā . ʾahǝgʷǝra malkǝʿ wasǝn ʾǝska batāḥǝtehomu ḫādagā . ʾakāla krǝstos habanni habǝta mogasa nafǝs baṣagā . ʾǝmbǝzuḫǝssa nǝdetǝya wanǝbǝratǝya banǝtǝgā . ʾiyaḫāśǝś laśǝgāya nǝwāya zaśǝgā . salām laṣaʾata nafǝsǝka basǝbǝḥata ʾaʿǝlāf mankǝr . wadǝmǝḍa māḫǝlet ḥadis zaʾitasamǝʿā bamǝdǝr . ʾakāla krǝstos notǝyā ʾama ʿǝlata krǝstos kǝbur . ʾaʿǝdǝwǝni baṣalotǝka manǝkǝra ruṣat ḥamar . ʾǝmqalāya ʾǝsāt ṣǝnǝfa zamǝḥǝrat wafǝqr . salām labadǝna śǝgāka mǝśǝṭira nagaru hawāza . nǝgǝranna yom kama ʾinābǝzǝḫ tǝkāza . ʾakāla krǝstos bafǝqru zaʿālamāta nāzaza . zaganaza mannu malakotǝnu ganaza . wamima ʾǝmmalāʾǝkǝt yǝgǝnǝzu ʾazaza . salām lagǝnǝzata śǝgāka walamaqābǝrika zātti . zabawǝstetā tadafǝna warǝqa śǝgāka mawāti . ʾakāla ʾiyasus krǝstos nǝguśa ḥǝlinā ḥatāti . taṣayǝḥa bamǝnetǝka makālǝya dǝrǝsān 2ti . zabamǝdǝr kǝbǝrt waqǝdǝsǝt yǝʾǝti . baʾakǝnāfa ṣagā ḥawǝṣotǝka gubāʾe zātti ʿaḍad . śarǝka śarǝka yǝkunka lǝmād . ʾakāla krǝstos nagara waḫāzana lǝbb kǝbud . ʾǝsma bo ʾǝmwǝludǝka zayǝnagǝrakka wald zabāʿǝd ʾiyǝsamǝʿo waqǝrub zamad . maḥalǝya dǝrǝsān sǝdǝsa subāʿeyāta zamǝsla wāhǝd taʿāladu . hǝyanǝta ʾarǝbāḥǝku laka lala11 . ʾakāla krǝstos ʿǝbǝrāwi zaʾǝmʿǝbǝrāwǝyān mulādu . bārǝkanni ʾǝnǝśāʾ barakataka ʾǝsma lawalādi faqādu . barakata baburāke yǝnǝśāʾ waldu . ʾama wǝsta falag ṣalaya qǝdma śǝʾǝlā ṣalota . ʾakāla krǝstos tǝmǝrǝho fǝnota nafǝsu rǝtǝʾǝta . māryām dǝnǝgǝl ʾamehā ʾasǝtarǝʾayato kǝśuta . wawahabato bafaqādā zāta mǝneta . zayǝgabǝr bāti ʿābayǝta ḫāyǝlāta . takǝla hāymānot ʾǝmbǝzǝḫā qawim zataqʷalǝqʷala ḍaḥaya ʾaṣmu . samāya tasabǝro mǝʿǝrābo lakrǝstos baʾǝnta sǝmu . waʾakāla krǝstos baḥaṣin ʾabālātihu zaḥamu . ʾǝnza ʾab wawald bamangǝśta samāy nayomu . mǝsǝbǝʿita ʾǝmḍaḥay yǝbarǝh gaṣomu . salām lawǝludǝka ʾǝlla wǝsta zātti ʿāḍad . gize makarāhomu bǝzuḫ waḫāzanomu kǝbud . ʾitaḫāzǝn ʾanta ʾakāla krǝstos wāhǝd . ʾǝsma ṭǝqqa ʾab walādi baʾǝnta bǝzuḫān wǝlud . yaḫāzzǝn laʾaḥadu ʾaḥadu lazamad . ʾakāla krǝstos naʾa ḫabeya ʾǝmganatǝka . waʾǝmma ʾakko ʾǝmwǝludǝka ʾǝlla halaw mǝsleka . badamanā bǝrǝhān warezā ʾaʾǝmǝro waldǝka . yǝmǝṣāʾ yǝrʾay ḥǝmāmǝya bakama rǝʾǝya yǝnǝgǝrǝka . wakʷǝllo nagara kama yāmǝṣǝʾ laka . salām laʾakāla krǝstos salām laka hagara ḥǝyǝwat zatǝtǝwāras baqalama ḥǝyǝwat qalamu . ṣaḥafaka wald qǝdma ʿālamu . ʾakāla krǝstos ṣawāre sǝmu . salām laka bonu ʾabbā gubāʾe qǝdusān hagara . yǝṣaḥaf qǝdma zayǝwarrǝs dǝḫǝra . banabiy kama tanagǝra . salām laka ʾakāla krǝstos ʾab ḫoḫǝta samāy lǝʿul . kama lǝba nadāy yǝtǝfaśāḥ wagaṣṣa bāʿǝl . zaʾaśǝraqa ḍaḥaya gadl . salām laka lazataṣābǝʿāka ʾarwe ʾakāla krǝstos ḥǝyǝwat . ʾama baʾǝda qāl tamalǝḥa sayǝfǝka ṣalot . qatalato gǝrǝmā fǝrǝhāt . salām laka ʾama laḥasu ḍabala ʾǝgarika ʾakāla krǝstos kǝbur . ʾǝlla baṣomāʿǝtǝka lǝhǝqu ʾǝgʷālāta namǝr . masaluka ḥǝḍānāta fǝqr salām laka notǝyā māʿǝmǝr ʾakāla ʾiyasus krǝstos tarāwaṣa laka batǝʿǝgǝśǝt tarǝśeś . nǝṣǝḥǝnāka ḥamara nafǝs . salām laka ʾakāla krǝstos laka ʾǝsma bazamǝro taqanǝya . rǝtuʿ gabr lǝsānǝya . ʾǝnza ʾǝmwǝsǝṭa lǝbb tǝbǝlanni waldǝya waldǝya . ʾǝmʾasǝbǝka habanni ʾasǝbǝya . ʾoʾamǝlāka ʾakāla krǝstos śǝray ḫāṭiʾatǝya lita lagabǝrǝka gabra māryām . waʾaʿǝrǝf nafǝsāta ʾabawǝya waʾǝmmǝya wakʷǝllomu ʾazǝmāda śǝgāya . baʾǝnta māryām ʾǝmmǝka wabaʾǝnta ʾakāla krǝstos fǝqurǝka laʿālama ʿālam ʾamen . tārik zakona bamǝdra zogā zā yǝʾǝti gadāmu laʾakāla krǝstos . waʾaḥata ʿǝlata rǝʾǝya baḥǝlmu ʾabuna walda śǝlāse kama yǝtǝkaʿāw damu . wanagaromu lafǝqurānihu . waʾǝmdǝḫra 2ʾawǝrāḫ maṣʾa liban fǝquru lasayǝṭān waḍaru laʾiyasus krǝstos madǝḫǝn . wagabra katamā wǝsta moqarā waʾawǝʿāyon laʾabǝyāta krǝstiyān . wayǝbelǝwo māḫǝbar laʾabuna walda śǝlāse nǝgʷǝyay . wayǝbelomu ʾiyǝgʷayǝy ʾǝska ʾǝfadi ʿǝdāya ʾǝsma zaqatala bamaṭǝbāḥǝt yǝmawǝt bamaṭǝbāḥǝt . waʾarǝmamu bafǝrǝhāt . wamaṣǝʾu śarāwita liban fǝquru lanabi muḥamad waḍaru laʾiyasus krǝstos wāhǝd . waqatalǝwomu lakʷǝllomu māḫǝbar . lottuni ragazǝwo bakʷǝnāt wamatarǝwo bamaṭǝbāḥǝt . bāḥǝttu ʾǝgziʾabǝḥer ʾadǝḫāno ʾǝmmot labaqʷǝʿeta bǝzuḫān . walabeta kǝrǝsǝtiyānǝssa ʾikǝhǝlu ʾawǝʿǝyotā ʾǝsma ḫāyla ʾǝgziʾabǝḥer hallo wǝstetā . laliḵam lamotu sawač qasǝta damanā tatakalalāčaw . ʾaʿǝwāf maṣǝtaw ʾalǝbalǝwāčaw . bakama yǝbe dāwit ʾǝgziʾabǝḥer yaʿāqǝb ʾaʿǝṣǝmǝtihomu laṣādǝqān . zataḍewawa . taḍābǝʿā mǝsla sabʾa lāśǝtā waʾamǝṣǝʾa maṣāḥǝfta 5ta . wakāʿǝba ḥora mǝdra wādǝlā waʾamǝṣǝʾa maṣḥafa taʾamǝrihā laʾǝgǝzǝʾǝtǝna 10wa9100406 ʿāmata mǝḥǝrat . watanśǝʾa takǝla giyorǝgis ʾǝmhagara zur ʾabbā ʾama 10wa3 laṭǝr kama yākǝbǝr baʿāla ʿǝraftu laqǝddus ʾakāla krǝstos . waʾanǝśǝʾo manfas qǝddus kama yǝsǝbǝk gǝbǝra beta maqǝdasu laqǝddus ʾakāla krǝstos bǝḍuʿāwi . wasabaka ʾǝnza yǝbǝl laḥǝzǝb kunu nǝquḥana watǝguhāna lagǝbǝra beta maqǝdas . wayǝtǝnaśāʾ bāḥǝtāwi kama yǝmazǝbǝrā labeta maqǝdasu laʾakāla krǝstos . bo ʾǝlla tafaśǝḥu wabo ʾǝlla ʾitafaśǝḥu . waʾǝmzǝ tamayṭa takǝla giyorǝgis ḥasāwi ḫaba zaqadāmi māḫǝdaru . waʾama samǝʿā fitāwǝrāri gabra yoḥanǝs sǝbǝkata qālu latakǝla giyorǝgis walaʾakko laqes walda mikāʾel ʾama 202laṭǝr naʿā balo nǝtǝrākab yǝbǝlakka . watarākabu bafǝnot walda mikāʾel mǝsla takǝla giyorǝgis bafaqāda ʾǝgziʾabǝḥer . wanagaro kama talǝʿǝka . wadāgǝma tanśǝʾa ʾama 204 laṭǝr waḫadara babeta fitāwǝrāri gabra yoḥanǝs . wamakaro mǝkra śanāya . ʾoho yǝbe waḥora balelit ʾama20wa5laṭǝr . wamazǝbarā labeta maqǝdas . bo zatafaśǝḥu wabo zaragamu . waʾamǝṣǝʾa ḫāyla māryām ḥanāṣe maqǝdas zasǝmu kāśā . waʾastagābʾa nǝsǝtita sabʾa ʾama 8 layakātit . wawaṣǝʾa qes gabra māryām lāʿǝla beta maqǝdas wamazǝbarā kʷǝllo gǝbrā . wakāʿǝba waṣǝʾa warakabomu ʾǝnza yaḥanǝṣu ʾama 8lazǝ warǝḫ . waʾanǝfarǝʾaḍa batǝfǝśǝḥǝt wasaʾama ʾǝgarihomu zatagābǝʾu bafǝśǝḥā . watafaṣama ba6 ʿǝlat . wasaṣaru ʿǝḍawa ṗāwǝqenā ḥǝzǝba zogā layǝkun ṭafara . wasaḍara sabā ṣagu baʾasǝnānihu ʿǝḍawa ṗāwǝqenā . watalawǝwo ḥǝzǝb . bazakamazǝ gǝbr wataṭafara ʾama10wa3lamagābit watafaṣama ʾama10wa4 lamiyāzǝyā . waḥora takǝla giyorǝgis ḫaba kosatat kama yāmǝṣǝʾ sabʾa zayaʾamǝru kǝdāna . warakabomu wanagaromu . wayǝbelu ʾoho nǝmaṣǝʾ watarǝfu . wadāgǝma tanśǝʾa kama yǝḥur . waḥora mǝsla walda samāʿǝt warakabǝwomu . wadanǝgaṣu dāgǝma bamǝṣǝʾatu . wayǝbelu ʾale lana gegayǝnakǝmu . wayǝbelu ʾabasǝna maḥaruna . wayǝbelu ʾoho nǝmaṣǝʾ . tanǝśǝʾu bǝdǝruna balelit . watanǝśǝʾu takǝla giyorǝgis wawalda samāʿǝt wagabǝʾu ḫaba māḫǝdaromu . wamaṣǝʾu ʾato ʾasǝras waqes mulunah ʾama8lagǝnǝbot . wawaṭanu ʾama9lagǝnǝbot wafaṣamu ʾama20lagǝnǝbot basalāma ʾǝgziʾabǝḥer wabasǝʾǝlatu lamamǝḥǝrǝna ṭǝbabu ʾamen . zafaḥaqo wazaśaraqo wǝguza layǝkun baśǝlǝṭāna ṗeṭǝros waṗāwǝlos . 
