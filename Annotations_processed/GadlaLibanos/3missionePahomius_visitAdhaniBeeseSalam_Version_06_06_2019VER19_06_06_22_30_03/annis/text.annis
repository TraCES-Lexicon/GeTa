0	0	sText1	wabǝḍuʿǝssa ʾabbā maṭāʿ ḥora ʾǝnza yǝmarrǝḥo manfas qǝddus waʾabṣǝḥo wǝsta dabra zayt wanaśʾa ʾaskemā ʾǝmḫaba bǝʾse ʾǝgziʾabǝḥer zasǝmu ṗākʷǝmis wayǝbelo ṗākʷǝmis laqǝddus libānos kun falāse waḥur bǝḥera ʾityoṗyā wabahǝya tǝrakkǝb ṣagā ʾǝgziʾabǝḥer waḥora bǝḍuʿ ʾabbā maṭāʿ ʾǝmdabra zayt wǝsta ʾityoṗyā basalāma ʾǝgziʾabǝḥer ʾǝnza yǝzemmǝr basǝbḥat wabaṣalot maʿālta walelita wabaṣḥa mǝdra ʾityoṗyā wanabara hǝya bǝzuḫa mawāʿǝla waḥora bǝḍuʿ ʾabbā libānos ʾǝmdabra zayt wǝsta bǝḥera ʾityoṗyā ʾǝnza yǝṣawwǝro bakǝnafihu wǝʾǝtu malʾaka bǝrhān zaʾawḍǝʾo ʾǝmbeta nǝguś ʾabuhu ʾǝnza yǝmarrǝḥo manfas qǝddus wabaṣḥa bǝḥera ʾityoṗyā basalāma ʾǝgziʾabǝḥer ʾǝnza yǝzemmǝr basǝbḥat wabaṣalot maʿālta walelita waʾǝmzǝ nabara hǝya bǝzuḫa mawāʿǝla ʾǝnza yǝsabbǝk qāla wangel wayāwǝḥǝz māya baṣalotu wabǝzuḫa taʾāmǝra yǝgabbǝr bahāymānotu wasoba samʿa bǝṣuʿ libānos zenāhā laʾityoṗyā qadimuni kama ḫarayatā ṣǝyon wawaḍʾat mǝsla ʿǝbnaḥakem nǝguś wamǝsla ʾazārǝyās liqa kāhǝnāt zawaḍʾa laʾityoṗyā wamǝsla 40wa7 maṣāḥǝft wabadāgǝmni batǝnśāʾehu laʾǝgziʾǝna ʾiyasus krǝstos soba yaʿawwǝdu kāhǝnāt ʾǝnza yǝbǝlu tǝnśāʾeka laʾǝlla ʾamanna bǝrhānaka fannu dibena ʾiyǝwarrǝd bǝrhān zaʾǝnbala basabʾa ʾityoṗyā waʾǝskǝndǝrǝyā wabadabra qʷǝsqʷāmni zahallawu 5 ʾaklǝbt ʾiyābawwǝʾu zaʾǝnbala ʿāsb zaʾǝnbala lasabʾa ʾityoṗyā waʿoma ʾarzni zatakala ʾiyasus krǝstos ʾitǝwaddǝq bamāy wamǝdr zaʾǝnbala baʾǝda ʾityoṗyā . wabǝṣuʿǝssa libānos soba samʿa zenāhā laʾityoṗyā tafaśśǝḥa waḥora ʾǝmdabra zayt wǝsta ʾityoṗyā basalāma ʾǝgziʾabǝḥer . waʾǝnza yǝzekkǝr basǝbḥat wabaṣalot maʿālta walelita wabaṣḥa mǝdra ʾityoṗyā wanabara babaqlā 7 ʿāmata wǝsta karśa ṣolāʿt waṣaḥafa bahǝya wangela mātewos bǝṣuʿ . waʾama yǝmaṣṣǝʾ waʾawḍǝʾa māya wanabara ʾǝnza yǝgabbǝr taʾāmǝra wamankǝra . waʾǝmzǝ ḥora sarāwe wanabara wǝsta gʷǝḥṣǝyā 70 ʿāmata wǝsta karśa ṣolāʿt wabatāḥtehā nabarat ʿǝmuq māy ʾǝnza yǝqaddǝḥǝwā ba7 maʿārǝg wayǝʾǝzessa konat kama wǝḥiz wabalāʿlehā yǝzzarrāʿ zazza ziʾahu ʾazrǝʾt wabatāḥtehāni ʾǝtkǝlt wabaḥǝnṣehā taqabra 1 radʾ zayǝssammay ḥayas waḫalafa wayǝwaḍḍǝʾ ṣāʿdā ṣabal . wasoba samʿa baʾǝntiʾahu ʾelyās laʾaka lottu waḥora ʾaksum wayǝbelo laʾeṗṗisqoṗos ʾiyǝkawwǝnakka tǝnśāʾ ḥǝlyāna wabaynazǝ nagar tamǝʿǝʿomu zagabaza ʾaksum nǝguś wasadadomu ʾǝmwǝʾǝtu mǝdr watasamʿa zenāhu wǝsta kʷǝllu ʾityoṗyā . wasoba samʿa baʾǝntiʾahu ʾabbā ʾelyās laʾaka ḫabehu . waḥora ʾaksum wanabara ʾǝmbeta ṭafonot ʾǝska lāʿla ʾanṣāra beta krǝstiyān ʿabiya dura wanabara ḫabehā ʾǝnza ʾalbo zayaʾammǝro wayǝgabbǝr baḫǝbuʾ taʾāmǝra wamankǝrāta . baʾaḥatti ʿǝlat rǝʾyomu ʾǝnza yǝballǝʿu ḥǝlyāna wakamazǝ nabaru ʾǝnza yǝballǝʿu 3 ʾǝmqomos wa2 ʾǝmqasis wa1 ʾǝmdiyāqon . wasoba rǝʾya ʾabuna ʾǝnza yǝballǝʿu ḥǝlyāna tamǝʿa ʿabiya maʿāta kama ṗeṭros liqa ḥawāryāt wayǝbelomu ʾitǝnśǝʾu ḥǝlyāna ʾǝsma yǝbe ʾǝgziʾǝna ʾiyasus krǝstos bakantu zanaśāʾkǝmu bakantu habu baṣagā zanaśāʾkǝmu baṣagā habu . wababaynazǝ nagar tamǝʿo zagabaza ʾaksum nǝguś wasadado ʾǝmwǝʾǝtu mǝdr wanabaru wǝsta baʿat śalasta ʿamata ʾǝnza yǝballǝʿu ʾǝmfǝre ʿǝḍawa gadām wakamazǝ nabaru wǝsta baʿatomu bafǝqra ʾǝgziʾabǝḥer waḥora wǝsta gadām zatǝssammay daraqā wanabara wǝsta baʿat 3 ʿāmata ʾǝnza yǝballǝʿ ʾǝmfǝre ʿǝḍaw zagadām . wakamazǝ nabara wǝsta baʿat bafǝqra ʾǝgziʾabǝḥer . wabaṣḥa ḫabehomu ʾaḥadu manakos zasǝmu ʾadḫāni wayǝbelomu salām lakǝmu ʾagbǝrta ʾǝgziʾabǝḥer waḥora ʾaksum ʾǝmḫaba ʾeṗisqoṗos wagabra salāma watasamya wǝʾǝtu bǝʾse salām ʾǝmḫaba ʾǝgziʾabǝḥer zamadḫanit bottu wabaʾǝntazǝ bǝʾse salām tasamya waʾiwarada zǝnām ʾǝska 3 ʿāmata baʾǝnta zasadadǝwo laʾabuna libānos . watabāhalu babbayǝnātihomu mǝnta nǝkawwǝn wasaʾalǝwo laʾabbā ʾadḫāni kama yǝʿrǝqomu . waḥora ḫabehomu lamanakosāt wasǝʾno laʾabuna wagabra qanonā ʾǝska sabuʿ mawāʿǝl wabasābǝʿt ʿǝlat rakabo ʾǝnza yǝṣelli qawimo wayǝbelo ʾoʾabuna ṭafʾa mǝdr baḥazanǝka maḥar kama ʾamlākǝka waṣalli kama yǝrad zǝnām . wayǝbelo ʾabuna ʾǝmmassa tǝfaqqǝd tāʿrǝqanna ʾiyǝblǝʿu ḥǝlyāna balāʿla kǝhnat nǝguśni waṗāṗṗāsni waʾeṗisqoṗosni yǝḥuru bafaqāda ʾǝgziʾabǝḥer bakama śarʿu ʾabawina ḥawāryāt . wayǝbelu kʷǝllo zaʾazzazana nǝgbar . wawarada zǝnām ʾamehā . wakāʿba yǝbelo habo gʷǝlta laṗāṗṗās kama ʾiyǝblāʿ ḥǝlyāna . ʾoʾantǝmu kāhnāta ʾityoṗyā gǝbaru tazkāro laʾabukǝmu libānos ʾǝsma ʾartǝʿa lakǝmu fǝnota ḥǝywat zayǝkawwǝn ʾǝska laʿālam . wabaʾǝntazǝ tasamya ʾabbā ʾadḫāni bǝʾse salām . 
