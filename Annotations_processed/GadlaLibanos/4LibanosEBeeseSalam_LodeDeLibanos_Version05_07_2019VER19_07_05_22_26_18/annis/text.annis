0	0	sText1	wayǝbelo bǝʾse salām laʾabbā libānos nǝnbar darga ḫaba faqada ʾǝgziʾabǝḥer wanǝkun mawārǝsta wayǝbelo ʾabbā libānos gǝbar zakama tǝfaqqǝd wanabaru ḫǝbura baṣom wabaṣalot ʾǝnza yāśammǝrǝwo laʾǝgziʾabǝḥer bakʷǝllu mǝgbāra ṣǝdq wabafǝqr wayǝbe bǝṣuʿ maṭāʿ habanni ʾǝgziʾo śannāya fǝre bazayǝtʿaqqabā ʾabyāta krǝstiyānāt . wazataḥanṣā ʾabyāta krǝstiyānāt kona ḫʷǝlqon 60 . naṣṣǝru ʾaḫawina lamaṭāʿ ʿǝbayo ṣahāqi wǝʾǝtu baʾǝnta ʾabyāta krǝstiyānāt ṣallaya baʾǝnta daḫāri mawāʿǝl ʾaʾmiro kama yaḥaṣṣǝṣ barakat wafǝqr . waḥanaṣǝwā labeta masqal waʾǝmdǝḫrazǝ ʾaʿrafa bǝʾse salām wabǝḍuʿǝssa maṭāʿ nabara bǝzuḫa mawāʿǝla ʾǝnza yǝgabbǝr bǝzuḫa taʾāmǝra waʾǝnza yǝfewwǝs dǝwǝyāna baṣalotu wayāwaḍḍǝʾ ʾagānǝnta baḫirutu wawahabomu ʾaskemā labǝzuḫān ʾabaw wanabara wǝsta baʿat ʾǝnza yǝṣelli baʾǝnta ʾabyāta krǝstiyānāt waqaddasa māya waṣallaya kamazǝ wayǝbe habanni ʾǝgziʾo śannāya fǝre bazayǝtʿaqqabā ʾabyāta krǝstiyānāt wayǝbelo qāl ʾǝmsamāy ʾǝmḫaba ʾǝgziʾabǝḥer waṣarḫa ʾǝnza yǝbǝl ʾomaṭāʿ saʾalanni kʷǝllo zatǝfaqqǝd wakālǝʾani ʾǝwessǝkakka wayǝbelo maṭāʿ ṣaggǝwanni ʾǝgziʾo ʾǝmhabta śannāyātika ḫaba takǝʿwa damǝya wataqabra śǝgāya waḫaba nabara ʾaʿḍǝmtǝya bahǝya yǝkun barakatǝya waʿādi bārǝk ʾanqǝʿta māyāt kama yǝtʾakʷat sǝmǝka qǝddus wayǝbelo ʾǝgziʾabǝḥer laʾabbā libānos kʷǝllu zasaʾalkanni yǝkawwǝnakka wayǝtgabbar laka ʾǝmśannāy ʾǝsma ʾirǝʾika kǝbra zǝntu ʿālam marir badaḫāri mawāʿǝl yaḥaṣṣǝṣā ʾaʿṣādāta wayn walakassa yǝkunka wazataʾammana baṣalotǝka yǝdǝḫǝn kʷǝllu walaʾǝmma baṭǝbuʿ lǝbb saʾala wagʷadgʷada ḫaba hallo ʾaʿḍǝmtika waḫaba ʾanbaru śǝʿla ziʾaka laʾǝmmani ʿǝwwǝr walaʾǝmmani zagānen waʾǝmmahi bǝʾsit ʾǝnta yǝwǝḫǝzā dam baṣalotǝka yǝdǝḫǝnu ʾǝsma nagd ʾanta wanabarka zǝya falisaka ʾǝmbǝḥerǝka baʾǝntiʾaya wabǝḍuʿ maṭāʿ nabara māʾkala sabʾ ʾǝnza yǝgabbǝr ṣǝdqa wayǝgabbǝr salāma naṣṣǝru ʾadḫānihā zagabra salāma māʾkala sabʾ wabaʾǝntazǝ bǝʾse salām tasamya lakassa yǝkunka fǝre zalaʿālam zaʾiyǝtnaggaf kāʿba maḥarku laka zaṣawwǝʿa sǝmaka wazaḥalaya māḥleta baʿǝlata baʿālǝka zagabra tazkāraka bakama kǝhla wazaṣaraqahi ʾǝmtazkārǝka barǝʾsu zaḥanaṣa marṭulaka wazanagada baʿǝlata baʿālǝka ḫaba ʾabyāta krǝstiyānātika zataḥanṣā basǝmǝka ʾǝmmahi ḫaba ʾanbaru śǝʿla ziʾaka maḥarku laka kʷǝllu zawahaba baʾǝnta sǝmǝka qǝddus larǝḫub walaṣǝmuʾ ḥǝfna māy qʷarir ʾana ʾǝhubo ḫǝbǝsta māḥyawe zaʾiyaḫallǝq lazǝlufu zantani maṣḥafa zaṣaḥafa waʾaṣḥafa ʾǝnza hallawa baśǝgā ʾana ʾǝhubo ḫayla mawiʾ baqǝdma kʷǝllu waʾaʿaqqǝbo ʾana baṣǝnʿǝya waʾafaqqǝro kama radʾǝya wadǝḫrahi ʾama mǝṣʾatǝya ʾǝressǝyo yǝḫlǝf mǝsleka bagǝhdat ʾalbo zayǝtmāssalakka zaʾǝnbala māryām ʾǝmmǝya zantani kidāna yǝkun kama kidānā laʾǝmmǝya kʷǝllu zataʾammana baṣalotǝka bazǝʿālam wabazayǝmaṣṣǝʾ ʿālam yǝdǝḫǝn ʾǝsma nagd ʾanta wafalaska ʾǝmbǝḥerǝka baʾǝntiʾaya wayǝbe bǝḍuʿ libānos sǝbḥat laka ʾamlākiya zawahabkanni zanta kʷǝllo kidāna samāy wamǝdr waʾǝmzǝ nabara ʾǝnza yǝgabbǝr ṣǝdqa wasalāma māʾkala sabʾ wabaʾǝntazǝ bǝʾse salām tasamya mǝnta yǝbelo ʾǝgziʾabǝḥer lamuse ʾama ʿarga wǝsta dabr wayǝbelo gʷǝyay ʾǝmsabʾ ʾakko ʾǝmsabʾ ʾallā ʾǝmgǝbr ʾǝkuy waʾǝmḫaṭiʾat sǝmʿu zakama gabra ʾǝgziʾabǝḥer ʾamoni yǝbe ʾamān ʾǝnza ʾǝnabbǝr 40 ʿāmata māʾkala ḥǝzb ʾalbo zalakafanni ʾǝmgǝbra zǝntu ʿālam ḫalāfi waʾiwagʾanni śok sǝmʿuke walabbǝwu qāla nabiyāt zakama ṣallayu ḫaba ʾǝgziʾabǝḥer wayǝbelu ʾǝska māʾǝzenu ʾǝgziʾo tǝrassǝʿanni lagǝmurā wabo zayǝbe tagbāra ʾǝdawika ʾitǝthayyay ʾǝgziʾo wabo zayǝbe ʾadḫǝnanni ʾǝgziʾo ʾǝmsiʾol waʾǝmmot marir bālǝḥanni wakʷǝllomu nabiyāt ʿawyawu ḫaba ʾǝgziʾabǝḥer kama yǝdḫanu wǝluda sabʾ ʾǝmʾǝda sayṭān ḍarrǝna waʾǝmʾamlǝkota bāʿǝd waʾǝmsǝḥtata ṭāʿot wabaʾǝnta ṣalota nabiyāt fannawa ʾab walda wazǝntuni qǝddus maṭāʿ ṣallaya wayǝbe sǝmāʿ ʾǝgziʾo qǝdma ʾazzǝz ḥǝzbaka wabārǝkomu kama ʾiyǝsḥatu bamǝgbārātihomu waʿǝqabomu kama ʾiyāmlǝku bāʿǝda zaʾǝnbaleka ʾǝgziʾo wakama ʾiyǝnaṣṣǝrā ʾaʿyǝntihomu kanto wakama ʾiyǝtqanayu lanǝwāyazǝ ʿālam ḫalāfi wakama ʾiyǝnbǝb ʾafuhomu ḥassata watǝʿbita wakama ʾiyǝḍrǝfu lasabʾ ʾilaṣādǝq waʾilaḫāṭǝʾ ʾilabāʿǝl waʾilanadāy rǝʾi kama kona qanāʾe laḥǝgga ʾǝgziʾu kama ʾelyās nabiy zǝwǝʾǝtu bǝḍuʿ maṭāʿ zamaṭāʿ ʿǝbayu mankǝr wǝʾǝtu 
