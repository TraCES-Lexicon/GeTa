0	0	sText1	waʿādi rǝʾyu zagabra lottu ʾǝgziʾabǝḥer taʾāmǝra wamankǝra baʾǝda gabru maṭāʿ waʾǝmdǝḫrazǝ maṣʾa ḫabehu ʾaḥadu bǝʾsi zasǝmu bārtǝkoz ʾǝnza hallo bǝḍuʿ wǝsta ṣalot gize 3 saʿāt wabaṣḥa ʾafʾā ḫaba hallo yǝṣelli ʾǝsma ṣalotussa ʾikona lallasaʿātu ʾallā bakʷǝllu gize maʿālta walelita waʾawśǝʾa wǝʾǝtu bǝʾsi ʾǝnza yǝbǝl kaliḥo salām laka ʾabbā salām laka wazanta samiʿo 1du manakos radʾu labǝḍuʿ roṣa wabaṣḥa ḫabehu wayǝbelo ʾǝmʾayte ʾanta wamǝnt ṣarāḫka wayǝbelo wǝʾǝtu bǝʾsi ʾǝsma maṣāʾku ʾǝmrǝḥuq kama ʾǝtnāzaz ḥazanǝya ʾǝmḫaba bǝʾse ʾǝgziʾabǝḥer wayǝbelo radʾ ʾarmǝm waʾarmama waqoma ḫaba baṣḥa wabǝṣuʿǝssa ʾaʾmara bamanfasa ʾǝgziʾabǝḥer zayǝnabbǝb bǝʾsi wafaṣṣimo ṣalota gize 3 saʿāt ʿataba gaṣo batǝʾmǝrta masqal wawaḍʾa ḫabehu bǝḍuʿ maṭāʿ wasoba rǝʾyo lamaṭāʿ wǝʾǝtu bǝʾsi ʾǝmmaʿāzā gǝrmāhu dangaḍa wayǝbelo bǝḍuʿ ʾitǝfrāh ʾǝmʾayte ʾanta waʾayte nabarka wamǝnt tǝkāzǝka waʾawśǝʾa wayǝbelo hagarǝyassa qǝrub mangala ṣagāma ʾaksum watǝkāzǝyassa ʿabiy wǝʾǝtu wayǝbelo bǝḍuʿ maṭāʿ nǝbǝb tǝkāzaka bazatakkazka tǝkāzǝka zamanfasǝnu wamima zaśǝgā ʾǝsku ʾaydǝʿanni wakaśata ʾafuhu wanababa wayǝbe rǝdʾanni wanāzǝzanni ʾoʾabbā ʾǝsma samāʿna mankǝrātika zagabra laka ʾǝgziʾabǝḥer bǝzuḫa taʾāmǝra wamankǝra baʾǝdawika wazakama tǝfewwǝs dǝwǝyāna watǝnāzzǝz ḥǝzunāna waʾawśǝʾa bǝṣuʿ maṭāʿ wayǝbelo madḫanitǝssa wǝsta ʾǝda ʾǝgziʾabǝḥer waʿādi yǝbelo bal ʾaydǝʿanni zaḫallayka wayǝbelo wǝʾǝtu bǝʾsi sǝmāʿ ʾǝngǝrka ʾoʾabbā ʾǝsma gǝyyur waṣǝnus ʾana waʾalbo zayǝraddǝʾanni waʾalbǝya zaʾǝballǝʿ wazaʾǝtkaddan ʾǝsma nabara ʾabuya ʾǝnza bāʿǝl wǝʾǝtu banǝwāy zayǝbaqqʷǝʿo laśǝgāhu waʾaḫlaqa kʷǝllo baḥǝywatu waʾalbo zaʾatrafa lita waʾimǝntani wabaʾǝntazǝ rakabanni taṣnās wamǝndābe bǝzuḫ wayǝbelo bǝḍuʿ ʾayte ʾabuka waʾawśǝʾa wǝʾǝtu bǝʾsi wayǝbelo ʾalbo ʾoʾabbā ʾǝsma ʾabuya mota watarafku bāḥtitǝya lagǝyyǝrǝnnā waʾalbǝya ʾǝdā waʾinǝwāy wayǝbelo qǝddus māʾǝze ʾǝmzamota ʾabuka wayǝbelo 30wa5 ʿāmat waʾawśǝʾa bǝḍuʿ wayǝbelo mannu sǝmu laʾabuka wayǝbelo bekoz wayǝbelo lakassa mannu sǝmǝka wayǝbelo sǝmǝyassa bārtǝkoz wayǝbelo qǝddus mannu samayakkǝmu bazǝ sǝm wayǝbelo ʾabuhu laʾabuya walitani ʾabuya wayǝbelo bǝḍuʿ maṭāʿ ʾikona śannāya ʾasmātikǝmu bekoz bǝhil ḥǝrtum bārtǝkoz bǝhil qaśāṭi waʾǝmzǝ ʾarmama bārtǝkoz wayǝbelo qǝddus libānos ʾiyātrafanu laka ʾabuka ʾǝmnǝwāyu ʾawśǝʾa bārtǝkoz wayǝbe ʾalbo ʾabbā ʾanssa ʾirǝʾiku wabāḥǝttu ʾaydǝʿuni 3tu ʾǝmʾagwārǝya ʾǝnza yǝbǝlu lamǝnt zǝtaṣnāsǝka ʾǝnza hallo zaʾabuka warq ḫǝśǝś wanǝśāʾ laka watabālāḥ ʾǝmtaṣnāsǝka waʾǝbelomu laʾǝmuntu 3 ʿǝdaw ʾǝmmassa kǝhǝlku makāno ḫaba hallo warq zaʾabuya ʾǝmnaśāʾku kāʿba ʾǝbelomu ʾoʾagāʾǝztǝya nǝgǝruni ṭǝyyuqa baʾǝnta warqa ʾabuya laʾǝmmani ʾanbara ḫaba ʾaʿrǝktihu ʾaw ḫaba fǝqurānihu waʾǝmma ʾakko ḫaba ḫabʾa wǝsta mǝdr wayǝbeluni 3 ʿǝdaw nǝḥnassa ʾirǝʾina waʾisamāʿna waʾiyāʾmarna ḫaba ʾanbara ḫaba sabʾ waʾiḫaba ḫabʾa wǝsta mǝdr wabāḥǝttu ʾaʾmarna kama ʾaṭraya ʾabuka bǝzuḫa warqa wayǝbeluni ḫǝśǝś ṭǝbuʿa ḫaba sabʾ wawǝsta mǝdr waʾǝbelomu ʾantǝmuni ḫǝśśu lita zarakaba warqǝya yǝnśāʾ lottu kǝfla manfaqo lawarq waʾǝmʾamehā ʾaḫazku kama ʾǝḫśǝś waḫaśaśku kʷǝllahe ḫaba sabʾǝni waḫaba mǝdrǝni wakarayku wǝsta betǝya kʷǝllantāhā waʿaṣadǝyani wadakamku waʾalbo zarakabku wabāḥǝttu nagaruni ʾǝmuntu 3 ʿǝdaw ʾǝlla ʾasmǝʿuni baʾǝnta warq kama halloka ʾanta zǝya ʾǝnza yǝbǝlu hallo laka māʾmǝr bǝʾse ʾǝgziʾabǝḥer waḥur ḫabehu wawǝʾǝtu yǝnaggǝrakka ḫaba hallo nǝwāyǝka wabaʾǝntazǝ maṣāʾku ḫabeka ʾoʾabbā wayǝbelo bǝḍuʿ maṭāʿ dǝḫra taʾammǝr tǝʾmǝrto lawarq wabāḥǝttu ṣǝnḥanni ʾǝska ʾǝgabbǝʾ ḫabeka waḥora bǝḍuʿ ḫaba ṣalot wafaṣṣimo ṣallǝyo gabʾa ḫabehu wayǝbelo labārtǝkoz tǝrakkǝb nǝwāya ʿamaḍā wanaśʾa ʿǝḍa wasabara 3 sǝbāra wamaṭṭawo wǝsta ʾǝdehu wǝʾǝta ʿǝḍa ʾǝnza yǝbǝl ḥur bāʾ wǝsta betǝka waqum ḫaba ʿamd waqum ʾanṣāra mǝśrāq wasǝfǝrā lamǝdr ʾǝmḫaba tatakla ʿamda bet waḫaba wadqa ṣǝnfazǝ ʿǝḍ hǝya kǝri maṭana ʾǝmat ʿǝmaqu wabahǝya tǝrakkǝb bamaqḍut wakǝśǝt waʾawḍǝʾ wakǝfǝl 3 kǝfla 1 kǝfla hab labeta krǝstiyān wa1 kǝfla lanadāyān walamǝskinān wa1 kǝfla nǝśāʾ laka baʾǝnta zaḍāmawka ʾǝsma wǝʾǝtu warq ʾiyǝmsalka zaʾabuka ʾallā dǝḫra taʾammǝro lazǝ nagar wazanta samiʿo ʾanfarʿaḍa waroṣa wasagada lottu laqǝddus wayǝbelo bārǝkanni ʾabbā wafannǝwanni wayǝbelo qǝddus libānos burākessa ʾiyǝdallu yom ʾallā dǝḫra kona zǝntu waʾantassa gǝbar bakama ʾazzazkuka wanagarkuka zanta wazanta samiʿo bārtǝkoz ḥora waʾafṭana wabaṣḥa ḫaba betu wanaśʾa ʿǝḍa zawahabo bǝḍuʿ maṭāʿ waqoma qǝdma ʿamda betu wasafara bawǝʾǝtu ʿǝḍ wakaraya mǝdra maṭana ʾǝmat warakaba maqḍuta waʾawḍǝʾa babāḥtitu waṣora waḥora wǝsta ʿaṣadu wakaśata ʾafa mudāya warq warǝʾya watafaśśǝḥa fadfāda waragaḍa mǝdra ʾǝmbǝzḫa fǝśśǝḥāhu wayǝbe laʾǝmma rakabku warqǝya ʾalbo zaʾǝhub labāʿǝd waʿaḍawa ʾanqaṣa lǝbbu fǝqra nǝwāy zazǝntu ʿālam ḫalāfi waʾǝmzǝ karaya mǝdra ḫaba ṭǝqā ṭǝqmu wamatḥǝtta ʿǝḍa zayt ḫatama hǝya warqa ḥǝssāwe wayǝbe zanta nǝwāya ʾaṭrayku lita labāḥtitǝya ʾǝmyǝʾǝzessa ḥazan ʾalbǝya waʾangafku taṣnāsǝya waʾǝnaśśǝʾ babbanǝstit lamafqǝdǝya wazanta ḫallaya baʾiyāʾmǝro waʾǝmzǝ dāgǝma ḫallaya ʾǝnza yǝbǝl yaʾammǝrnu zanta wǝʾǝtu bǝʾsi wawǝʾǝtussa maṭāʿ bǝʾse ʾǝgziʾabǝḥer ʾaʾmara zagabra bārtǝkoz ḥassāwi kama ʾabuhu bekoz śǝlsa ḫallaya bārtǝkoz ʾǝnza yǝbǝl ʾǝtnaśśāʾ waʾaḥawwǝr ḫaba wǝʾǝtu maṭāʿ soba yǝbǝlanni gabarkanu zaʾazzazkuka ʾǝwwa ʾǝbǝlo wazanta bǝhilo tanśǝʾa waḥora ḫaba bǝḍuʿ waʿǝḍni zawahabo mǝslehu wabaṣḥa ḫaba ʾabbā maṭāʿ wasoba rǝʾya baʿato laqǝddus rǝʿdā ʾabrākihu ʾǝmbǝzḫa fǝrhat waqoma ʾǝmrǝḥuq wayǝbelo salām laka ʾabbā salām laka salām laka wawaḍʾa qǝddusa ʾǝgziʾabǝḥer ḫabehu ʾǝnza yaʾammǝr kama zaʾiyāʾmara tasǝʾlo ʾǝnza yǝbǝl ʾǝmʾayte ʾanta wamǝnt bǝka waʾawśǝʾa bārtǝkoz wayǝbe qadimu baṣāḥku zǝya wanagarkuka tǝkāzǝya wanāzazkanni wayǝbǝl balǝbbu bārtǝkoz ʾǝngā ʾiyāʾmara wayǝbelo qǝddus mǝnt mǝṣʾatǝka zǝya nǝgǝranni ʾǝmuna rakabkanu zaḫaśaśka wayǝbe bǝʾsi ʾǝwwa ʾoʾabbā wayǝbelo bǝḍuʿ gabarkanu zanagarkuka wayǝbe bārtǝkoz gabarku kʷǝllo zaʾazzazkanni wakʷǝllo zatǝbelanni kafalku wayǝbelo kafalkanu warqa laṣǝnusān walabeta krǝstiyān wayǝbe bārtǝkoz ʾǝwwa gabarku wamaḥala lottu ʿabiya waʾǝmzǝ tanśǝʾa qǝddus maṭāʿ watamǝʿǝʿa fadfāda lāʿlehu baʾǝnta zaqaśaṭa ʾǝmnǝwāy wabaʾǝnta zaḥassawa wabaʾǝnta zamaḥala ḥassata wahallo ʿabiy ʾǝbn qǝdmehu nawiḫ warǝḥib waṣǝnuʿ fadfāda waʾǝnza qǝddus ʾabbā maṭāʿ qǝwum wamǝʿuʿ naśʾa mǝrguzo waragazā laʾǝbn bamaʿat ʾǝnta māʾkalā watawǝḫṭa mǝrguzu 3 sǝzra wazanta rǝʾǝyo bārtǝkoz dangaḍa watanaḍḫa wǝsta mǝdr wakona badna ʾǝm3 saʿāt ʾǝska 9 saʿāt waʾardǝʾtihuni waḍʾu ḫabehu kama yǝrʾayu mankǝro laʾǝgziʾa maṭāʿ waḥǝzbǝni ʾǝlla maṣʾu kama yǝnśǝʾu ʾǝmbarakata qǝddus farhu waʾankaru watadammu fadfāda wasabbǝḥǝwo laʾǝgziʾabǝḥer ʾǝnza yǝbǝlu laka sǝbḥat ʾǝsma rǝʾina mankǝrātika baʾǝda qǝddus gabrǝka wabǝḍuʿǝssa maṭāʿ maṭaqo lamǝrguzu ʾǝmmāʾkala ʾǝbn wataḫadgat ʾǝbn sǝqurā waʾastabqʷǝʿǝwo ʾardǝʾtihu waḥǝzbǝni baʾǝnta wǝʾǝtu bǝʾsi ʾǝnza yǝbǝlu maḥaro ʾoʾabbā wasaʾala lottu ḫaba ʾǝgziʾabǝḥer watanśǝʾa waqoma rǝtuʿa wayǝbelo bǝḍuʿ labārtǝkoz yǝbe dāwit yǝtfaḍḍam ʾaf zayǝnabbǝb ʿamaḍā wakāʿba yǝbe ʾiyāʾmaru waʾilabbawu wǝsta ṣǝlmat yaḥawwǝru ʾilabbawkanu zaʾǝbelakka qadimu soba nagarkanni sǝmaka wasǝma ʾabuka zayǝkawwǝn wayǝʾǝzeni ʾaʾmǝr ʾobǝʾsi kama zayaʾakki ʾiyǝbṣāḥka sǝmāʿ warqa ʾabuya zatǝbe ʾiyāṭraya ʾabuka waʾitaśāyaṭa banǝwāyu ʾallā bagʷǝḥlutu ʾaṭraya waʾakko banǝṣuḥ wabaʾǝntazǝ nakira tasamya ʾabuka waʾantani bakama ḥǝgga ʾabuka tasammayka wayǝʾǝzeni ʾǝnaggǝrakka waʾalebbǝwakka ʾitāṭri laka ʾǝmnǝwāya ʿamaḍā waʾitǝnśāʾ waʾimǝntani waʾiʾaḥadahi ʾastāra waʾantassa zǝru lanadāyān walamǝskinān wazanta samiʿo bārtǝkoz malʾa ḥazana wǝsta lǝbbu waʾaʾmara bǝḍuʿ ḫǝllināhu wayǝbelo yǝʾǝzeni ʾiḫadagakka ʾǝkay waḥora bārtǝkoz fǝnoto ʾǝsma waldu ʾaḥadu lottu za4 ʿamatu waḍʾa ʾǝmbeta ʾǝmmu kama yǝtwānay waʾǝnza yānsossu baṣḥa ḫaba tāḥta ʿǝḍ ḫaba ḫabʾa ʾabuhu warqa ʿamaḍā wasobehā keda malʿǝlto lagǝbb wawaḍʾa ʿǝḍe wanasako lawaldu watahagʷla wamota waṣanḥatto ʾǝmmu waʾalbo zaboʾa ḫabehā wawaḍʾat kama tǝḫśǝś warakabat badno wawadqat dibehu wakalḥat waroṣu ʾagwārihā wabaṣḥu ḫabehā wabakayǝwo watǝbe ʾǝmmu ʾalle lita ʾalle lita ʾǝsma ʾalbǝya zaʾǝnbalazǝ wazǝni tahagʷlani ʾǝkawwǝn gǝyyǝrta maballata wazanta bǝhilā maṭṭawat yǝqbǝrǝwo wataqabra waʾǝmzǝ ʾatawa ʾabuhu wasoba ʾaʾmara kama mota waldu bakaya ʾǝnza yǝbǝl ʾabuya ʾiwalada zaʾǝnbala bāḥtitǝya waʾanahi ʾiyāfrayku zaʾǝnbala 1du wawǝʾǝtuni tahagʷla watafaṣṣama bazǝntu wayǝbelā labǝʾsitu mǝnt rakabo watǝbelo rakabku badno wayǝbelā baʾayte watǝbelo ḫaba matḥǝtta ʿǝḍa zayt wayǝbelā ʾaya gize wamāʾǝzenu watǝbelo 5 ʿǝlata yom gize 3tu saʿāt waʾaʾmara gize tamǝʿǝʿo qǝddus waʾǝmzǝ ḫallaya balǝbbu bārtǝkoz ʾǝnza yǝbǝl baʾǝnta warq ʾǝkaffǝl waʾǝgabbǝr 2ʾeta kǝfla 1 ʾǝnaśśǝʾ wamanfaqo ʾǝgabbǝr bakama ʾazzazanni waḥora ḫaba ʾanbara warqa ʿamaḍā wakaśata ʾafuhu lamudāya warq wawaḍʾa ʾǝmǝnnehu kaysi zaḥǝśum ʾarʾayāhu wanasaka yamāna ʾǝdehu waʿawyawa ʾǝnza yǝbǝl bǝzuḫ ḥazan rakabanni ʾǝmzǝntu yǝʾǝta gize roṣa wabaṣḥa ʾafʾā ḫaba hallo qǝddus maṭāʿ ʾǝsma qǝwuma hallo laṣalot wakalḥa baʿabiy qāl ʾǝnza yǝbǝl ʾabbasku ʾabbā ʾabbasku waʾǝkuya gabra konku sǝfna gize ʿalawkǝwo laʾǝgziʾabǝḥer ʾoʾabbā bazatǝkǝl rǝdʾanni wafawwǝsanni ʾǝsma dawayku bagegāyǝya rǝdʾanni baʾǝnta ʾǝgziʾabǝḥer wazanta soba yǝbǝl farha bǝḍuʿa maṭāʿ wawaḍʾa ḫabehu fǝṭuna wayǝbelo bǝḍuʿ mǝnt bǝka ḥassāwi waʿalāwi waʿamāḍi bazaʾafqarka ḥassāwe warqa konka wǝduqa warǝḥǝqqa ʾǝmtasfā ḥǝywat waʾǝmbǝrhāna ḥǝywat rassayakka ʿǝruqa wayǝbelo bǝḍuʿ tǝlebbunu dāgǝma wayǝbe wǝʾǝtu bārtǝkoz ʾǝwwa ʾabbā bakama maharkanni wayǝbelo bǝḍuʿ tāśammǝronu laʾǝgziʾabǝḥer banǝṣuḥ lǝbb wayǝbe ʾǝwwa ʾabbā bazaʾakhalanni ṣalotǝka waʾǝmzǝ ʾaḫazo ʾǝdehu ḫaba nasako kaysi ʾǝnza yǝbǝl zafawwaska maḍāgʷǝʿā soba ṣarḫa ḫabeka taśāhalko wafannawko yǝʾtu beto wakamāhu gǝbar madḫanita ʾǝnta ʾǝmḫabeka lazǝntu wabāraka lāʿlehu waʾaḥyawo basǝma ʾǝgziʾabǝḥer wasobehā tafawwasa bagizehā wafannawo basalām ʾǝnza yǝbǝl ḥur waʾaʾtǝto lanǝwāya kantu laʾǝmma ḫadaggo yǝnbar wǝsta betǝka ʾiyǝbaqqʷǝʿakka walaʾabukani wǝʾǝtu ʾagegayo waʾabǝʾo wǝsta siʾol sǝmāʿ ʾǝngǝrka baʾǝnta warq wanabara 1du bāʿǝl zabottu bǝzuḫ warq wafarha guḥlǝyā wagabra wǝsta qaśut wakaraya mǝdra ḫaba yǝṣelli watra hǝya wadayo wakadano mareta wayǝqawwǝm dibehu watra wayǝṣelli ḫaba ʾǝgziʾabǝḥer waʾalbo zasamʿo ṣǝrāḫo ʾallā kono gegāya walakahi ʾǝbǝlakka ʾaʾtǝt wayǝbelo bǝḍuʿ maṭāʿ ḥur ʾaʾtǝt ḍarraka wazayǝtqārranakka tamassilo nǝwāya warq wayǝbelo fǝṣṣuma maḥaranni wahabanni wagǝbar lita bazaʾǝmawwǝʾ ḍarrǝya wawahabo tǝʾmǝrta masqal wayǝbelo zanta day lāʿla mudāya warqa ʿamaḍā wataʾammǝr baʾǝnta warq zatǝbe wanaśʾa bārtǝkoz tǝʾmǝrta masqal waḥora warakaba mudāya warq kǝśuto bakama ḫadago qadimu wanaśʾa tǝʾmǝrta zawahabo qǝddus waʾaqraba ḫaba hallo warq wasoba lakafo ṣǝlālota masqal waḍʾa wǝʾǝtu kaysi fǝṭuna wakona kama ṭis waḥora waʾanbara tǝʾmǝrta diba warq watawallaṭa wakona kama māyqʷarir wawǝḫṭatto mǝdr wakona kama zaʾihallo waʾankara bārtǝkoz watadamma fadfāda wasagada qǝdma tǝʾmǝrta masqal wayǝbe yǝtbārak ʾǝgziʾabǝḥer zawahabomu ṣǝnʿa laqǝddusānihu ʾǝlla yǝgannǝyu lottu wafadfādassa lazǝntu bǝḍuʿ maṭāʿ zaśamra bottu sǝbḥat laʾab wawald wamanfas qǝddus 1 ʾamlāk zaʾalbo kālǝʾ ʾamlāk zaʾǝnbalehu wazanta bǝhilo bārtǝkoz boʾa ḫaba hallawat bǝʾsitu wayǝbelā ʾoʾǝḫǝtǝya ʾansa ʾansossu waʾǝfallǝs laʾǝmma yǝtmayyaṭanni ʾǝgziʾabǝḥer waʾǝmma yǝmǝḥǝranni ʾaʾmarku kama kantu nǝbrata zǝʿālam nǝwāyǝni ḥassāwi waqatāli wǝʾǝtu waʾantini taʿagaśi waʾanṣǝḥi rǝʾsaki wakuni falāsita baʾǝnta sǝma ʾǝgziʾabǝḥer ʾǝsma ʾanahi waʾantihi bāḥtāwǝyān nǝḥna waʾalbǝna wǝlud nǝflǝs ʾǝmzǝya watǝbelo yomnu wamima geśama ʾaw māʾǝze wayǝbelā ʾǝwwa yom salām laki wasalāma ʾǝgziʾabǝḥer waṣalota ʾabuna maṭāʿ mǝsleya wamǝsleki yahallu ʾǝska laʿālama ʿālam ʾamen wazanta bǝhilo ḥora bārtǝkoz fǝnoto basalām wasayṭānǝssa zaʾiyaʿarrǝf laʾasḥǝto sabʾ waṣanḥo labārtǝkoz bafǝnot tamassilo ʿofa wayǝbelo ʾobārtǝkoz ʾayte taḥawwǝr ḫadigaka betaka wabǝʾsitaka ʾǝsma laʾakanni ʾǝgziʾ ḫabeka ʾǝnza yǝbǝl ʿuqʾa rǝʾsaka kamaʾa ʾǝkʷennǝnakka baʾǝnta zaḫadaggaʾa bǝʾsitaka bāḥtitāʾa wabetakaʾa ʾaʾmǝrʾa zayǝbǝlakkaʾa ʾaṭfāʾkaʾa warqakaʾa ʾǝmyǝʾǝzessaʾa konkaʾa gǝyyuraʾa ʾaʾmǝrʾa ḥurʾa ḫabaʾa bǝʾsitǝkaʾa kama ʾiyǝqtǝlkaʾa bakama qadimuʾa gǝbāʾʾa wǝsta betǝkaʾa warqani ʾǝhubakkaʾa kāʿbataʾa wawǝʾǝtussa bǝʾsiʾa ḫǝbǝstaniʾa wamāyaniʾa ʾiyǝhubakkaʾa wazanta samiʿo bārtǝkoz ʾawḍǝʾa wǝʾǝta tǝʾmǝrta ʾǝmlǝbsu waʾalʿala wasoba rǝʾya sayṭān ḥora waṭafḥa gabawātihu ʾǝnza yǝbǝl ʾobārtǝkoz bārtǝkoz ḥur ʾamśaṭkanni wabaṣḥa bārtǝkoz ḫaba bǝʾse ʾǝgziʾabǝḥer wayǝbelo ʾabbā salām laka salām laka salām laka wayǝbelo bǝḍuʿ maṭāʿ salāma ʾǝgziʾabǝḥer yāṣnǝʿka ʾamśaṭkanu ʾǝmtakʷlā maśāṭi wayǝbe bārtǝkoz ʾamśaṭannizǝ zawahabkanni tǝʾmǝrt baṣalotǝka ʾoʾabbā wayǝbelo ʾaʿrǝf waʾaṣlǝl tāḥta ʿǝḍ wayǝbe bārtǝkoz ʾoʾabbā habanni nǝśśǝḥā wayǝbelo bǝḍuʿ ṣǝnḥanni ʾǝska geśam waʾazzaza yahabǝwo ḫǝbǝsta sagam waqʷaṣlani wamāyani waʾǝmzǝ basānitā ṣarḫa ʾǝnza yǝbǝl ʾoʾabbā ʾazzǝzanni zayǝdallǝwanni wayǝbelo qǝddus ṣum 10wa3 subāʿe 3ta subāʿe babba6 ʿǝlat wa3ta subāʿe babba5tu ʿǝlat wa3ta subāʿe ṣoma śalus wazanta samiʿo bārtǝkoz ʾadnana rǝʾso wanaśʾa burāke waḥora bafǝrhāta ʾǝgziʾabǝḥer waṣoma wasoba faṣṣama nǝssǝḥāhu yǝbe ʾabbā dammǝranni mǝsla ʾardǝʾtika wayǝbelo bǝḍuʿ tǝkǝlnu tǝlbas ʾaskemā wayǝbe bārtǝkoz ʾǝwwa laʾǝmma ʾakhalanni ṣalotǝka waʾalbaso ʾaskemā qǝddǝsta wasamayo sǝmo meṭo masqal waʾazzazo ḥǝgga mǝnkʷǝsǝnnā wadamaro mǝsla ʾardǝʾtu wakona śannāya bamǝgbāru 
