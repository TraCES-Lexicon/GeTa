0	0	sText1	kidān zaʾǝgziʾǝna ʾiyasus krǝstos . wakona ʾǝnka ʾǝmdǝḫra tanśǝʾa ʾǝgziʾǝna ʾiyasus krǝstos ʾǝmǝnna mǝwwǝtān waʾastarʾayana watagassa ʾǝmtomās wamātewos wayoḥannǝs watafaśiḥana kama tanśǝʾa liqǝna wawadaqna bagaṣǝna wabāraknāhu zaʾadḫanana baʾiyasus krǝstos ʾǝgziʾǝna ʾab zaqaddasa ʿālama wafǝrhāt baḥǝqqu ʾaḫazana wanabarna wǝduqān wǝsta mǝdr kama ʾǝnta sabʾ mǝṣlǝwān . waʾanbiro ʾǝdehu ʾǝgziʾǝna ʾiyasus krǝstos lalla1 ʾǝmwǝstetǝna ʾanśǝʾana ʾǝnza yǝbǝl lamǝnt kamazǝ yǝwaddǝq lǝbbǝkkǝmu wabaḥǝqqu tǝthawwaku ʾitāʾammǝrunu kama zafannawani yǝkǝl mankǝrāta gabira lamadḫanit lāʿlehomu laʾǝlla ʾǝmlǝbb yaʾammǝnu bottu wayǝʾǝzenike ʾitǝkunu dǝnguḍāna wadǝnzuzāna ʾalā kama wǝluda bǝrhān saʾalǝwo laʾabuya zabasamāyāt manfasa ʾaʾmǝro waṣǝnʿ wayǝhubakkǝmu wayāṣaggǝbakkǝmu manfasa qǝddusa wayǝṣeggǝwakkǝmu kama tahallǝwu mǝsleya ʾǝska laʿālam . waʾawśāʾnāhu wanǝbe mǝntǝnu wǝʾǝtu manfas qǝddus waʾay ḫayl zatǝbǝlanna saʾalǝwo laʾabuya . wayǝbelanna ʾamen ʾamen ʾǝbǝlakkǝmu ʾitǝkawwǝnu wǝluda bǝrhān zaʾǝnbala bamanfas qǝddus . 1 baʾǝnta manfas qǝddus zanaśʾu ḥawārǝyāt . watasaṭawnāhu wanǝbe ʾǝgziʾo habanna manfasa qǝddusa wanafḫa lāʿlena ʾiyasus . waʾǝmdǝḫra naśāʾna manfasa qǝddusa yǝbelanna ʾantǝmu ʾǝlla mangǝśta samāyāt tamaharkǝmu zaʾǝnbala nufāqe lǝbb ʾamankǝmu bǝya watalawkǝmuni mǝsleya tǝhellǝwu . wazani ʾaʾmaruni ʾǝmǝnnekkǝmu wagabru faqādo laʾabuya waʿaqabu qālǝya waʾaʾmaru ḥǝmāmātǝya ʾǝmuntu yǝtqeddasu wawǝsta maḫādǝrihu laʾabuya yaḫaddǝru wayǝdǝḫǝnu ʾǝmmawāʿǝl ʾǝlla yǝmaṣṣǝʾā ʾǝkkuyāt waʾanahi ʾǝhellu mǝslehomu waʾǝkaśśǝt lomu faqādǝya zaʾǝmma gabro bǝʾsi yaḥayyu . waʾawśǝʾǝwo ṗeṭros wayoḥannǝs wayǝbelǝwo nǝgranna taʾāmmǝrāta zadaḫāri mawāʿǝl wakʷǝllo zayǝkawwǝn ʾamehā ʾǝmʾǝlla yaḫāddǝru diba mǝdr kama nǝḥnani nǝzennu laʾǝlla yaʾammǝnu basǝmǝka wǝsta ʾaḥzāb yǝtʿaqabu wayǝḥyaw yǝʾǝti tǝwlǝdd . waʾawśǝʾomu ʾiyasus wayǝbelomu ʾakkonu qǝdma ʾǝnbala ʾǝḥmǝm baʾǝnta ʾǝlla yaḫāddǝrǝwā lamǝdr nagarkukkǝmu baʾǝnta daḫāri mawāʿǝl . waʾawśāʾna wanǝbelo ʾǝgziʾǝna wayǝʾǝzeni nǝfattu nǝṭayyǝq mǝgbārāta taʾāmmǝrāta zafǝṣṣāmehu laʿālam kama nāʾmǝr walaʾǝmma śamra ʾǝgziʾabǝḥer dǝllǝwāna nǝkun nǝḥnani waʾǝllahi yǝsammǝʿu yāʾmǝru . waʾawśǝʾa ʾǝgziʾ ʾiyasus wayǝbe bamawāʿǝla ʿālam ʾǝnza ʾiyǝssebbāḥ nagarkukkǝmu tǝʾmǝrtāta kamassa ʾalṣaqa lafǝṣṣāme . ʾamehā yǝhellu diba mǝdr raḫāb wabǝdbǝd wahukat bǝzuḫ wayǝtnaśśāʾ ʾaḥzāb diba ʾaḥzāb wazaʾamsālihu . wanāhu ʾazzazkukkǝmu tǝgǝhu waṣallǝyu . wayǝʾǝzeni sǝmǝʿuni wǝluda bǝrhān ʾǝsma ʾaqdama śariʿa ʾabuya zafannawani barǝstu waʾaqdama ʾaʾmǝro baʾǝntiʾakkǝmu nǝwāya qǝddusa wakǝbura waḫǝruya kama tǝkunu badaḫāri mawāʿǝl wabadaḫāri tǝwlǝdd baʾǝnta zǝntuke ṭǝnquqa ʾǝzennǝwakkǝmu zahallǝwo yǝkun wakama yǝtnaśśāʾ walda hagʷl zayǝtqāwwam lataḍārǝro wazǝntussa zayǝkawwǝn . laʾalṣǝqo mangǝśt kamazǝ . ʾǝmdǝḫra raḫāb wabǝdbǝd wahukata ʾaḥzāb yǝkawwǝnu makʷānǝnt mafqarǝyāna warq wafatāwǝyāna nǝwāy ṣalāʾǝyāna ṣǝdq waqatalta ʾaḫawihomu . ḥasāwǝyān ṣalāʾǝyāna hāymānot ʿǝbbuyān mafqarǝyāna warq ʿǝruyāna mǝkr lakǝḥid waʾiyǝʿerrǝyu lamǝkr śannāy yaḫaśśǝś 11 nafsa kālǝʾu bazayāmanaddǝb wabatǝʿgǝlta ziʾahomu ʾǝnka yǝkawwǝn ʿābiyy mǝndābe wagʷǝyyā wakǝʿwata dam . 2 baʾǝnta tǝʾmǝrt zayǝkawwǝn badaḫāri mawāʿǝl . ʾamehā yǝtnaśśāʾ nǝguś ʾǝmmǝʿrāb zaʾǝmnakir tǝwlǝdd makʷannǝna ʿamaḍā ḥǝbul mǝkru qatāle sabʾ māʾbadi mafqare warq zabǝzuḫ mǝkru laʾǝkay ṣalāʾe hāymānot sadādi zayǝkʷennǝn ʾaḥzāba ḍar wayǝkkǝʿu dama bǝzuḫān . ʾamehā ʾǝnka yǝtfattan bǝrur wayǝrassǝḥ warq wayǝkawwǝn lāʿla bǝḥer waʾahgur tǝnśāʾe fayāt wahayd wakǝʿwata dam wahagʷl . 3 baʾǝnta tǝʾmǝrt zayǝkawwǝn . ʾamehā yǝkawwǝn tǝʾmǝrt basamāy qasta kidān yāstarǝʾi warḫ wakawākǝbt ʾǝnbala zamanomu yāstarǝʾǝyu wayǝtfennaw ṣǝfuqa nabalbāla ʾǝsāt waqalāyǝni yǝthawwak watǝtkawwas bāḥr watǝṣarrǝḫ mǝdr wayǝkawwǝn taʾammǝr wamankǝr badiba mǝdr . wayǝtwalladu ʾakyǝst ʾǝmsabʾ waʿādi ʾarāwit ʾǝkkuyān waḥaddisān marāʿǝw yǝwallǝdā daqiqa zayǝtnāggaru nagara ṣǝnuʿa bagizehā wayǝzennǝwu ladaḫāri mawāʿǝl wayǝsǝʾǝlu kama yǝqtǝlǝwomu warāʾyomu kama zalǝhiqān baʿāmatomu walǝdatomu zamǝsla śibat . waʾanǝst yǝwallǝdā daqiqa zaʾarbāʿtu ʾǝgru . wabo ʾǝlla yǝwallǝdā nafsāta śǝʾubāna . wamanfaqonhi yǝtmerrayā wayǝtnāggaru daqiqon bawǝsta māḥḍan wabǝzuḫ ʾǝnka kālǝʾǝni taʾammǝr zayǝkawwǝn . wabaʾaḥzābǝni wabaʾabyāta krǝstiyānāt wakḥ wahakak yǝkawwǝn . ʾǝsma yǝtnaśśǝʾu nolot ʿǝlǝwān gafāʿǝyān mastaḥaqǝrān śǝśśuʿān zammāwǝyān fatāwǝyān mafqarǝyāna nǝwāy wakǝbr mabzǝḫǝyāna nagar mastaḥāyyǝṣān giguyān fǝguʿān mafqarǝyāna śimat wakǝbr ʾǝlla yǝtqāwwamǝwā lafǝnota wangel ʾǝlla yǝgʷayyǝyǝwā laṣabāb ʾanqaṣ wayǝthakkayu ḥǝmāmāta ṣǝdq waʾǝlla ʾiyǝtmanaddabu baḥǝmāmǝya waʾǝlla yāstaḥaqqǝru qāla zaʾamān wayǝʿemmǝḍu kʷǝllo fǝnota yawwǝhat waʾiyǝlāḥǝwǝwā gǝmurā laḫaṭiʾatomu . wayǝtkaʿāw ʾǝnka diba ʾaḥzāb ʾamehā ḥǝṣṣata hāymānot ṣǝlʾa ʾaḫawihomu waʾǝkaya mǝrar sǝḥtat qǝnʾat wakḥ sǝrq hayd sǝkār śǝśśǝʿt fatiw mǝrʿāt zǝmmut wakʷǝllu mǝgbār ʾǝnta tǝtqāwwam tǝʾzāza ḥǝywat . wayǝgʷayyǝy ʾǝnka lāḥ ʾǝmbǝzuḫān watǝḥtǝnnā wasalām wayawwǝhat watǝʿgǝśt śāhl wabǝkāy . wanolotomu yǝsammǝʿu waʾiyǝgabbǝru waʾiyārǝʾǝyu zanta kidānǝya waʿādi lallihomu yǝkawwǝnǝwomu ʾarʾayā ʿamaḍā laʾaḥzāb . wayǝmaṣṣǝʾ gize ʾama yǝkǝḥǝduni ʾǝmwǝstetomu wayǝgabbǝru hukata diba mǝdr . wayǝtwekkalu lāʿla nagaśt mawātǝyān waʾǝllassa yǝtwekkalu basǝmǝya yaḥayyǝwu lazǝlufu . ʾamehā yǝśarrǝʿu lasabʾ tǝʾzāza zaʾikona ʾǝmtǝʾzāzāta maṣāḥǝftǝya ʾalā ʾǝmgǝʿzomu zaʾiyǝśammǝro ʾabuya wayāsqʷarrǝrǝwomu laqǝddusānǝya waḫǝruyānǝya baqǝdmehomu mǝnzuzān wakama śǝʾubān yǝssammayu bamāʾkalehomu . ʾǝlla rǝtuʿān wanǝṣuḥān mastaʿāggǝśān maḥārǝyān yawwāhān ḫerān ʾǝlla zalfa yāʾmǝru zahallo māʾkalomu zalfa ʾalā ʾabdāna yǝssammayu baʾǝntiʾaya zaʾana ʾādǝḫǝnomu waʾāṣannǝʿomu . 4 baʾǝnta ḫǝruyān ʾǝlla yǝkawwǝnu badaḫāri mawāʿǝl . wayǝkawwǝn bawǝʾǝtu mawāʿǝl yāstagābbǝʾ ʾabuya ʾǝmyǝʾǝti tǝwlǝdd nǝṣuḥāna wanǝṣuḥāta nafs wamǝʾmanāta wamǝʾmanāna ʾǝlla ʾāstarǝʾi lomu ʾana waʾaḫaddǝr mǝslehomu waʾǝfennu lomu mǝkra ʾaʾmǝro waqǝddǝsāt mǝkra ṣǝdq waṭǝbab ʾǝlluke ʾiyānattǝgu ʾǝnza yǝsebbǝḥu wayǝgannǝyu laʾamlākomu laʾabuya zafannawani wayǝtnāggaru watra ṣǝdqa labiṣomu wayǝmehǝru laʾǝlla manfasomu yǝfaqqǝdu yǝkunu rǝtuʿa baḥǝgga mangǝśtǝya wayǝmehǝrǝwomu ṭǝbaba waṣǝnʿa walabbǝwo . waʾǝllassa tasaddu baʾǝnta ḥaywu baṣǝdq yǝnaśśǝʾu ʿāsba sǝbḥatomu . wayǝkawwǝn bawǝʾǝtu mawāʿǝl yǝthawwaku kʷǝllomu mangǝśtāta mǝdr wakʷǝllo ʿālam . yǝkawwǝn mǝndābe raḫāb waḫaṭiʾ wakʷǝlluzǝ ʿālam kanto yǝkawwǝn wakʷǝllu ṭǝritu yǝmāssǝn ʾǝmbǝzuḫān ʾǝmbǝzḫa ʿabāra kǝramt wabāḥǝttu yǝfaddafǝd . wayǝkawwǝnu ḫǝdāṭāna malāʾǝkt ʾǝlla śǝlluṭān lāʿla warq wabǝrur waʾǝmkʷǝllu zahallo wǝsta zǝntu ʿālam bǝʿla wayǝzaggǝhu wayǝzaggǝbu wǝluda zǝntu ʿālam mazāgǝhta wamazāgǝbta waʾabyātihomu wayǝśellaṭu lāʿla mǝśyāṭāt wayǝtmanaddabu mabzǝḫtomu ʾǝnza yǝṣewwǝʿu ʾamālǝktihomu yādḫǝnǝwomu . bǝḍuʿān ʾǝlla ʾihallawu bawǝʾǝtu mawāʿǝl . waʾǝllahi hallawu wayǝtʿeggaśu basǝmǝya waʾama kona zǝntu tǝkawwǝnu kama bǝʾsit ʾǝnta ʾalṣaqat lawalid wataʿāwayyu ʾǝsma baṣḥa mawāʿǝlihā baḥǝmāma ʿǝnbāzehā . ʾamehā yǝmaṣṣǝʾ walda hagʷl zayǝtqāwwam wayǝtʿebbay . 5 baʾǝnta zayǝkawwǝn lāʿla baḥawǝrt . wayǝgabbǝr tǝʾmǝrtāta waḫayla bǝzuḫa kama yāsḥǝt kʷǝllo zatāḥta samāy wayǝtḫeyyalomu laqǝddusānǝya . bǝḍuʿān ʾǝlla yǝtʿeggaśu bawǝʾǝtu mawāʿǝl . wabāḥǝttu ʾalle lomu laʾǝlla yǝsǝḥǝtu . sorǝyā tǝḍḍewwaw watāsqoqqu wǝludā qilǝqǝyā tānawwǝḫ kǝsādā ʾǝska yāstarǝʾi zayǝkʷennǝnā tǝtnaśśāʾ ʾǝmmanbara kǝbrā walatta bābilon kama tǝstay ṣǝwāʿā zatusuḥ lātti qaṗadoqǝyā wafǝrǝgiyā liqāʾonǝyā tāgʷǝḥǝqʷ zabānā ʾǝsma bǝzuḫān ʾaḥzāb yǝmāssǝnu baḫaṭiʾatomu . yǝtfattāḥ taʿāyǝna ḍar wayǝmaṣṣǝʾu ḥarā ʾǝlla yǝśāqqǝyǝwā lamǝdr . ʾarǝmānǝyā ṗanǝṭos wabitānǝyā warāzutomu bomu bamaṭbāḥt yǝwaddǝqu wǝludomu waʾawālǝdihomu yǝḍewwawu . wǝḥizāta liqānǝyā badam yǝttossāḥ . ṗisidiyā ʿǝbbit ʾǝnta tawakkalat babǝʿlā diba mǝdr tǝtnaḍḍāḫ . bǝḥera finqen maṭbāḥt yǝbawwǝʾ ʾǝsma wǝluda musǝnnā ʾǝmuntu . mǝdra yǝhudā tǝlabbǝs lāḥa watadallawa laʿǝlata hagʷl baʾǝnta rǝkʷsā . ʾamehā ḫāsāra musǝnnā yǝtgabbāʾ ṣǝbāḥ yǝtraḫaw lottu . wafǝnnāwāt yǝtraḫawu maṭbāḥt wanadd bamawāʿǝlihu . maʿāt wamaqśaft ʾǝsāt zǝntu wǝʾǝtu . waltā kʷǝnnane zakona lamusǝnnā . fǝṭrat mǝʾmanāna yǝśerru hawk fǝnotu . fǝnota gegāy ḫayluhi laḍǝrfat ʾǝdawihu laʾasḥǝto yamānu lagaʿār . 6 baʾǝnta tǝʾmǝrta ḥasāwe masiḥ . zǝwǝʾǝtu tǝʾmǝrtu rǝʾsu kama nadda ʾǝsāt ʿaynu yamānāy badam tusuḥ ḍagāmāy ʿaynu fǝssuḥ bǝnta ʿaynu kǝlʾetu qarānǝbtihu ṣaʿādā kanfaru tāḥtāy yaʿabbi . mazrāʿtu yamānāy qaṭṭin ʾǝgarihu ṣǝfāḥt mankʷabyātihu ṣǝnṗǝwāt . zǝwǝʾǝtu māʿḍada musǝnnā . baʾǝnta zǝntu ʾaydāʿkukkǝmu wǝluda bǝrhān kama baṣḥa gizehu waqoma lamāʾrar kama yǝtʿāḍadu ʾǝlla maftǝw lakʷǝnnane . labǝzuḫān kama ḫer yǝtqāwwam lomu wayǝweddǝs mǝgbārātihomu wayǝkawwǝn laqaribotu yǝtwahab laḫǝruyān tǝʾmǝrt laʾǝlla yaʿaqqǝbu ḫǝbuʾātihu laʾabuya waʾǝlla yǝfarrǝhu qālātǝya yǝtʾammanu bǝya baṣǝdq zabaʾamān ʾǝfaqqǝd ʾǝnka yǝtgǝhu wayǝṣallǝyu zalfa tǝkkāza rassiyomu laʾǝnta watr sǝʾlata bamǝntǝni ʾǝnza ʾiyārsaḥassǝḥomu zazǝntu ʿālam ḫālāfi . waʾiyǝḫellǝyǝwomu ʾalā banafs ṭǝbuʿ wabalǝbb zaʾiyǝthawwak yǝnśǝʾu lallaʿǝlata masqalo wayǝgbaru faqādo laʾabuya balǝbb tǝḥut wazayǝḫellissa lomu ʾǝgziʾabǝḥer laʾǝlla yǝtʾammanu yǝfennu lomu zayaʾakkǝl wayǝdallu zawǝʾǝtu ʾaʾmara . 7 baʾǝnta zanagaromu ʾǝgziʾǝna laḥawārǝyāt . nagarkukkǝmu zanta kʷǝllo kama ḫaba ḥorkǝmu wafatankǝmu manfasa yawwǝhat tǝngǝrǝwomu zayǝdallu wazayǝḫeyyǝs kʷǝllo zaśarāʿku zaʾǝnbala ʾǝssabbāḥ kama ʾǝlla yaʾammǝnu nǝṣuḥa yǝdǝḫǝnu . ʾǝsma ʾǝmyǝʾǝze yǝkawwǝn ḥǝmām waḫǝbuʾātihu lahagʷl . waʾantǝmussa ʾabyāta krǝstiyānāta ʾastarātiʿakǝmu śannāya ʾanbaru kʷǝllo zarǝtʿ waqǝddǝsāt ʾǝnza tǝgabbǝru bakama yǝdallu kama ʾabukkǝmu zabasamāyāt yǝssabbāḥ . ʾalā kunu ṭabibāna kama tǝfawwǝsu ʾastaḥāmimakǝmu lazataśarqu bagegāy walaʾǝmma tasaṭmu baʾiyāʾmǝrotomu kama ʾaʾmiromu ʾǝgziʾabǝḥer yǝḥyawu bafǝrhāta ziʾahu wabanǝṣuḥ yǝsabbǝḥǝwo laʾabuya ʾamlākomu . waʾǝmdǝḫra tanāgara ʾǝgziʾǝna ʾiyasus krǝstos zanta yǝbelǝwo ṗeṭros wayoḥannǝs watomās wamātewos waʾǝndrǝyās wabāʿǝdānǝhi kʷǝllomu ʾǝgziʾo ʾamān nagara ṣǝnuʿa warǝtuʿa nagarkana yǝʾǝze waʾǝnza ʾiyǝdallǝwanna bǝzuḫa ṣagā ṣaggawkana wawahabka laʾǝlla yǝmaṣṣǝʾu tǝwlǝddāt laʾǝlla yǝdallǝwomu kama yāʾmǝru qālaka wayǝgʷyayu ʾǝmmaśgartu laʾǝkkuy . ʾalā ʾǝgziʾo nǝsǝʾǝlakka wanāstabaqqʷǝʿākka fǝṣṣuma bǝrhānaka ʾabrǝh lāʿlena walaʾǝlla qadamu ʾaʾmǝrotaka baʾǝnta bǝzuḫān saʾalnāka . ʾarʾǝyanna ʾǝgziʾo ʾǝfo maftǝw yǝkun bǝʾsi zayǝqawwǝm lātti labeta krǝstiyān wayǝʾǝti beta krǝstiyān baʾay śǝrʿat tǝqawwǝm ʾǝsma maftǝw soba nǝtfennaw wǝsta ʾaḥzāb kama nǝsbǝk zaʾǝmḫabeka zanta madḫanita kama nǝḥnani ʾinǝgegi zamaftǝw yǝtlaʾaku laḫǝbuʾātihā labeta krǝstiyān . baʾǝnta zǝntu nǝfattu nāʾmǝr wanǝṭayyǝq ʾǝmziʾaka qāl madḫanina wafǝṣṣāmena ʾǝfo maftǝw makʷannǝna qǝddǝsāt yǝkun baʾay mǝkr yāśammǝrakka baqǝdmeka . wakʷǝllomu ʾǝlla yǝtlaʾaku wǝstetā . sobehā ʾawśǝʾā mārtā wamārǝyā wasǝlome ʾǝlla mǝslena hallawā wayǝbelāhu ʾǝgziʾo maharanna lanahi mǝnta maftǝw nǝgbar bazataḥayyu laka nafsǝna . 8 baʾǝnta zaʾawśǝʾon ʾǝgziʾǝna lamārǝyā walamārtā walasalome . waʾawśǝʾon ʾǝgziʾǝna wayǝbelon maftǝw tǝtʿaggaśā baṣalot wabaṣom lazǝlufu ʾǝnza tǝtqanayā lawangelǝya waʾarʾayā tǝkunā lamadḫanit laʾǝlla yǝsseffawuni baqǝddǝsāt wabakʷǝllu mǝsāleya kunā lamangǝśta samāyāt . walanahi yǝbelanna ʾiyasus ʾǝsma ʾantǝmuni tasʾǝlkǝmuni baʾǝnta śǝrʿata beta krǝstiyān ʾǝzennǝwakkǝmu ʾǝfo maftǝw yǝśśarāʿ zayǝqawwǝm labeta krǝstiyān . qanonā ʾaddām fǝṣṣum yǝʿqab zabottu yǝśammǝr zafannawani . ʾamen ʾamen ʾǝbǝlakkǝmu daqiqǝya zaʾaʾmara ḫayla zǝntu qāla kidān wagabra zaṣǝḥuf wǝstetu yǝmassǝl malāʾǝkt ʾǝlla yǝsebbǝḥǝwo laʾabuya . wayǝkawwǝn qǝddǝsta qǝddusān laʾǝgziʾabǝḥer wayǝhellu māʾkalehu ʾabuya wakʷǝllu ḫaylu waʾǝmmahi ḫaṭiʾatu kona kama ḫoḍā bāḥr zaʾiyǝtḫʷellaqʷ waʾaʾmiro zanta ḥǝgga ḫadaga mǝgbāro wagabra zanta ḥǝgga yǝtḫaddag lottu labyatu wayaḥayyu bǝya wayǝtqeddas . waʾǝsmassa bamāʾkala beta ʾaḥzāb yǝbazzǝḫ fǝtwata śǝgā baʾǝnta zǝntu wǝḫudān ʾǝmuntu ʿāsbǝya wamabzǝḫta nagarǝyassa bāḥtitomu ʾǝlliʾaya yāʾammǝru ʾǝllahi baḫǝbrat zalfa ʾǝnaggǝrakkǝmu zaʾǝnbala ʾǝḥmǝm ʾaʾmarkǝmu walabbawkǝmu . ʾǝsma mǝsṭira ziʾaya laʾǝlliʾaya tawhǝba ʾǝlla mǝslehomu ʾǝtfeśśāḥ ʾama yǝtmayyaṭu wayǝgabbǝʾu ḫabeya . wazatarfahi qālātǝya ʾastagābʾu waśǝrǝʿu wakʷǝllo ʿǝlat mǝʾmanānǝya yǝṣhaqu laʾaʾmǝro ṣǝdq kama yǝgbaru zahallo wǝsta zǝntu kidānǝya ʾana ʾǝhellu mǝslehomu waʾǝssebbāḥ bomu waʾǝgabbǝr mǝslehomu māḫdarǝya waʾarʾǝyomu baḫayl faqādu laʾabuya . ʿuqu ʾitahabu qǝddǝsātǝya lakalabāt waʾibāḥrǝyǝya laʾaḥrǝw kama zalfa ʾǝnaggǝrakkǝmu ʾitahabu qǝddǝsāt laśǝʾubān ʾǝlla ʾiṣoru tǝʿǝyyǝrta masqalǝya rasiʿān wawǝḍuʿān ʾǝmḥǝgg . wayǝkawwǝn tǝʾzāzǝya sǝlāqa baqǝdmehomu wayǝkawwǝn lāʿla ʾǝlla yāmarrǝru qālǝya waʾiyǝgabbǝru tǝʾzāzǝya walabāʿǝdǝni ʾiyǝmehǝru nagarǝya lomuke yǝkawwǝn lahagʷla nafsomu . 9 baʾǝnta zayǝtwahab laṣǝnuʿān wabāḥǝttu yǝtwahab laṣǝnuʿān . yǝtnāgarǝwo ʾǝlla ʾiyǝtanattǝnu wayǝgabbǝru faqādǝya hāymānota ʿaqibomu qǝddusāna wanǝṣuḥana wayawwāhāna lita yǝṣannǝḥu gʷayǝyomu zarasiʿān dāḫḍa wazaḫaṭiʾat mota ʾǝnza yǝhubomu manfas qǝddus ṣagā kama barǝtʿ yǝʾmanu . ʾǝsma zamanfas lāʿlehomu yāʾammǝr zamanfas waṣāmāhomu batasfā yǝtʿeggaśu wabaḥaśet yǝtqannayǝwo walawangelǝya wazǝngʷāgʷe masqalǝya zaʾǝnbala nufāqe batǝmkǝḥt yǝṣuru . ʾamen ʾamen ʾǝbǝlakkǝmu ʾǝlla kamazǝ yǝtʿeggaśu ʾǝmmani bǝʾsi waʾǝmmani ʾanǝst wǝsta śālǝs mǝʿrāf māḫdaro laʾabuya zafannawani yǝwarrǝsu . ʾǝnaggǝrakkǝmu yǝʾǝze zakama ʾǝfo yǝkawwǝnu qǝddusān ʾǝwwa ʾǝzennǝwakkǝmu kāhnātihā labeta krǝstiyān baʾǝnta qanonā qǝddus . 10 baʾǝnta qanonā beta krǝstiyān . maftǝw kamazǝ tǝkunu ḥǝnṣātā . yǝkunu lātti śalastu ʾanāqǝṣihā baʾarʾayā śǝllāse . wabeta diyāqonāt yǝtgabar bagaṣa yamānāwi ʾanqaṣ kama yāstarǝʾi mabāʾa ʾakkʷatet . baqǝdmehā ʿaṣada mǝqwām lakāhnāt . wagaṣa wǝsṭ ʾǝmǝnnehā yǝkun beta mǝṭmāqāt zanuḫu 20 wa2 baʾǝmat ʾarʾayāhomu lanabiyāt wagǝdmā ʿǝśr wakāʿba baʾǝmat ʾarʾayāhomu laʾǝlla tawhǝbomu yǝsbǝku wangela mangǝśtǝya tǝtgabar ʾǝnka mǝṭmāq ʾaḥatti waśalastu muḥazāta māyu wayǝkun labeta krǝstiyān beta ʾaḥatti lanǝʾusa krǝstiyān wakālǝʾuhi lamǝrqāy wayǝkunu ʾǝḫuzāna . ʾiyǝtfalaṭu kama soba yǝbawwǝʾu hǝya yānbǝbu lomu maṣaḥǝfta wamazmura wamāḥleta zamanfas yǝsmǝʿu zayānabbǝbu lomu . waʿādi yǝtgabar manbar wǝsta ṣǝbāḥāwi ʾaraft ʾǝmyamānu waʾǝmḍagāmu makāna qasāwǝst . wabagaṣa yamānǝssa ʾǝnka yǝnabbǝru ʾǝlla baḥǝqqu lǝhiqān waʾǝlla yǝṣammǝwu bamǝhǝro wabanagir wabagaṣa ḍagām ʾǝlla yǝnǝʾǝsǝwomu bamawāʿǝl . wǝʾǝtu ʾǝnka manbar māʾkalāy yǝkun lǝʿul ḥǝnṣatu zaśalastu maʿārǝgihu . ʾǝsma maftǝw ʾǝnka hǝyani yahallu makāna mǝśwāʿ . bawǝʾǝtu bet yǝkunu mǝṣlāyātu kǝlʾeta bayamān wabaḍagām baʾǝnta ʿǝd waʾanǝst wayǝkun ʾabyāṣihu bǝruha laʾarʾǝyo maṣāḥǝft . walamǝśwāʿ yǝkun manṭolāʿt zagarzen nǝṣuḥ zaʾalbo nawr . walamǝṭmāqǝni kamāhu manṭolāʿt . wabet latazkārāt yǝtḥanaṣ kama qasis waʾǝmmani liqa diyāqonāt nabiro mǝsla ʾanāgʷǝnǝsṭis yǝṣḥaf ʾasmātihomu laʾǝlla yābawwǝʾu mabāʾa waʾaʾmara baʾǝnta zaʾabʾu kama soba yāqerrǝb ṗāṗṗās mabāʾa yǝqum ʾanāgʷǝnǝsṭis waʾǝmmahi liqa diyāqonāt lazakkǝro ʾasmātihomu kama kāhnāt waḥǝzb yǝṣallǝyu baʾǝntiʾahomu . kamazǝ yǝkunu baʾarʾayā samāyāt . wamakāna mǝqwāmomu lakāhnāt wǝsṭa yǝkun ʾǝmmanṭolāʿt ʾǝnta gabo makāna tazkār . wamudāya mǝṣwātǝssa yǝkun bagabo beta diyāqonāt . wamǝnbāba maṣāḥǝftǝni yǝkun ʾǝtuta ḥǝqqa ʾǝmmǝśwāʿ . wamāḫdaruhi laṗāṗṗās yǝkun . baʿaṣada beta krǝstiyān wamāḫdaromu laqasāwǝst waladiyāqonāt ʾǝnta gaṣa ʾafʾahu lamǝṭmāq yǝkun wadiyāqonāwiyāt yǝḫdǝrā qǝdma ḫoḫǝta beta krǝstiyān . ʿādi yǝtḥanaṣ lātti bet labeta krǝstiyān baqǝrub ḫaba yǝtwekkaf ʾǝngǝdā liqa diyāqonāt . 101 baʾǝnta zayǝśśayyam ṗāṗṗās . ʾǝmdǝḫra ʾǝnka kama yǝdallu konat beta krǝstiyān yǝśśayyam ṗāṗṗās taḫariyo ʾǝmkʷǝllu ḥǝzb baśǝmrata manfas qǝddus zakamazǝ zaʾǝnbala ḥis nǝṣuḥa baśǝgā yawwāha ḫera zaʾalbottu ḫǝllinā zǝʿālam tagāhe wazaʾiyāfaqqǝr warqa wazaʾiyāfaqqǝr ḥassata wazaʾiyǝsǝḥǝt wazaʾiyǝtgāʾaz maḥāre wamahāre wazaʾikona nabābe mafqare śannāyāt mafqare ṣāmā qawāme lamaballatāt walaʾǝgʷāla māwtā waḫǝbuʾāta māʾmǝr zayānaḥassi kʷǝllo zazǝntu ʿālam zabakʷǝllu fǝṣṣum waṣahāqi laḥǝgga ʾǝgziʾabǝḥer . śannāy zaʾǝnbala bǝʾsit . waʾǝmma ʾakko zaʾaḥatta bǝʾsita ʾawsaba kama ḥǝmāmāta zamǝʿǝssǝbǝnnā yǝṣur wayǝṭayyǝq . zaʾikona nǝʾusa waʾilǝhiqa zamāʾkalāy ʿāmatu waʾakko warezā . zakamazǝ yǝśśayam labeta krǝstiyān basanbat ʾǝnza kʷǝllu yǝśammǝr śimato . ʾǝnza sǝmʿa kʷǝllo yǝkawwǝnǝwo qasāwǝst waʾǝlla hallawu ʾeṗisqoṗosāt taḫāḍibomu ʾǝdawihomu ʾeṗisqoṗosāt yānbǝru ʾǝdawihomu lāʿlehu . qasāwǝstǝssa yǝqumu baḍǝmāwe ʾǝnza yānaśśǝʾu ʾǝdawihomu bafǝrhāt wabaʾarmǝmo . waʾǝmdǝḫra ʾanbaru ʾǝdawihomu ʾeṗisqoṗosāt yǝbalu ʾanbarna ʾǝdawina diba zataḫarya gabra ʾǝgziʾabǝḥer baśǝrʿat ṭǝʾṭuʾ waṣǝnuʿ wamamlake ʾǝgziʾabǝḥer baʾaḥatti ʾǝnta ʾitakʷasǝyat beta krǝstiyānu laʾǝgziʾabǝḥer ḥǝyāw zaʾiyāstarǝʾi walatadlā kʷǝnnane ṣǝdq zatakaśta laqǝddusān walaṣagā ṣādǝqān walatǝmhǝrta mǝʾmanān laśǝllāse masqal watǝnśāʾe zaʾiyǝmāssǝn baqǝddǝst beta krǝstiyān zaʾǝgziʾabǝḥer . waʾǝmdǝḫra zǝntu ʾaḥadu ʾeṗisqoṗos zataʾazzaza ʾǝmʾeṗisqoṗosāt yānbǝr ʾǝdawihu lāʿlehu wayǝbal ṣalota śimat . 102 ṣalot baʾǝnta śimata ṗǝṗṗǝsǝnnā . ʾǝgziʾabǝḥer zakʷǝllo gabarka baḫaylǝka wabaṣǝnʿǝka ʾaqamka ʿālama bafaqādǝka . wabaḫaylǝka kallalkomu laʾǝlla tagabru ʾǝmǝnneka zawahabkana bafǝrhāt tǝʾzāzaka nǝʿqab zaṣaggawkana ḫǝllinā zabaʾamān waʾarʾaykana manfasaka ḫera . wawaldaka zatāfaqqǝr fannawka lana madḫanina bǝḥuta lǝdat zaʾiyǝtnaggar lamadḫanitǝna ʾǝgziʾabǝḥer ʾabuhu laʾǝgziʾǝna ʾiyasus krǝstos ʾaba mǝḥratāt waʾǝgziʾabǝḥera kʷǝllu nuzāze zataḫaddǝr balǝʿulān . zahallawka ʾǝmqǝdma yǝtfaṭṭar ʿālam zaʾitāstarǝʾi zabāḥtitǝka lǝʿul wasǝbbuḥ wagǝrum ʿabiy zakʷǝllo tǝreʾi zataʾammǝr kʷǝllo zaʾǝnbala yǝkun zaʾǝmḫabeka tawalda zaʾǝnbala yǝtgabbar zawahabka bǝrhāna ṣagā labeta krǝstiyān bawaldǝka wāḥǝd ʾiyasus krǝstos zaʾaqdamka śariʿa laʾǝlla baṣǝdq yǝsseffawuka . baqǝddǝsātika yǝḫdǝru gabarka lomu mǝʿrāfa . zaḫarayko laʾabrǝhām zaʾaśmaraka baʾamin wahenokhā qaddisaka bamāḫdara ḥǝywat ḥǝyāwa kabatko . zamakʷānǝnta wakāhnāta śarāʿka bamaqdasǝka lǝʿul . ʾǝgziʾo zaṣawāʿka makʷānǝnta bamakāna sǝbḥatika kama yǝsabbǝḥu wayāʾkʷǝtu sǝmaka ʾǝgziʾo wazawāḥǝd waldǝka wamaqdasǝka lǝʿul zaʾǝnbala lāʾk ʾiḫadaga ʾǝmqǝdma ʿālam ʾǝgziʾo . wakāʿba ʾǝmfǝṭrata ʿālam qǝddǝsātika yǝbaqqʷǝʿ lakāhnāt mǝʾmanān ʾaśargokomu baʾarʾayā samāy . ʾanta ʾǝgziʾo fatawka tǝssabbāḥ yǝʾǝzeni bazǝntu gabrǝka waśamarka yǝkun makʷannǝna laḥǝzbǝka . ʾabrǝh wakaʿaw ṭǝbaba waṣagā zamanfas ʾazziz ʾanta zawahabka lawaldǝka zatāfaqqǝr ʾiyasus krǝstos . habo ʾǝgziʾo ṭǝbaba wamǝkra waṣǝnʿa waḫayla manfas bǝḥuta kama bakʷǝllu yǝgbar faqādaka . ʾǝgziʾo habo manfasa ziʾaka qǝddus zaṣaggawkomu laqǝddusānika . fannǝwo wǝsta beta krǝstiyānǝka ʾǝnta ʾǝnbala ṭǝlqat nǝṣǝḥt bawǝsta kʷǝllu makānāt qǝddusāt . habo ʾǝgziʾo lazǝntu gabrǝka yāśmǝrka basǝbḥat waʾakkʷatet zalfa basǝbḥatāt zazzaziʾahu ʾǝlla yǝtwakkafā ṣalotāt basǝʾlata mǝʾmanān bamǝkr rǝtuʿ waḫǝllinā fǝṣṣum batǝḥtǝnnā mǝgbāra ḥǝywat wayawwǝhat waṣǝdq baʾaʾmǝro ʾǝgziʾabǝḥer warǝtʿ habo ʾab māʾmǝra ʾalbāb lazǝntu gabrǝka zaḫarayko laṗǝṗṗǝsǝnnā yǝrʿay marʿetaka qǝddǝsta wayǝtkāhǝn liqa kāhnāt zaʾǝnbala nawr waḥis ʾǝnza yǝtqannay laka maʿālta walelita ʾǝnza yāstarǝʾi lottu gaṣǝka dǝllǝwa rassǝyyo ʾǝgziʾo yāqrǝb mabāʾaka baqǝddǝst beta krǝstiyān baṣǝnʿ zamǝsla kʷǝllu ḫirut wafǝrhāt waṣaggǝwo manfasa śǝlṭānǝka kama yǝsray ḫaṭiʾata kʷǝllu maʾāsǝra yǝftāḥ bakama ṣaggawkomu laḥawārǝyātika kama laka yāśmǝr bayawwǝhat wabafǝqr wabaṭǝyyǝqǝnnā . waʾaʾmǝro watǝmhǝrt zafǝṣṣāme ṣǝnʿ banǝṣuḥ lǝbb yǝṣelli diba ḥǝzb wayǝlāḥu diba giguyān habo ʾǝgziʾo yǝsǝḥǝbomu laradʾet fǝṣṣum . wayāqrǝb laka sǝbḥatāta wagǝnāya ṣalotāta laṣenā maʿazā ṭǝʿum bawaldǝka zatāfaqqǝr ʾiyasus krǝstos zalaka bottu sǝbḥat waʾǝḫiz mǝsla manfas qǝddus ʾǝmqǝdma ʿālam yǝʾǝzeni wazalfani walatǝwlǝdda tǝwlǝdd walaʿālama ʿālam zaʾiyaḫallǝq laʿālam . ʾamen . wayǝbal ḥǝzb ʾamen ʾamen . waʿādi yǝbalu ʾaksǝyos yǝdallǝwo . waʾǝmdǝḫra taśayma yǝgbaru ḥǝzb baʿāla śalusa ʿǝlata ʾarʾayā zaḫǝbuʾāt zatǝnśāʾe zaśālǝst ʿǝlat . wakʷǝllo yāqrǝb lottu salāma . 103 baʾǝnta kama yǝkun ʾǝstǝrkuba ṗāṗṗās lamǝśwāʿ . wayǝkun ʾǝstǝrkuba lamǝśwāʿ walaṣalot mastaʿāggǝśa maʿālta walelita . fadfādassa laʾǝlla bagǝbr gǝbra saʿātāta lelit . baqadāme nǝwām wanǝfqa lelit wamāʿmǝqa ṣǝbāḥ zaʾǝnbala yǝḍāʾ kokaba ṣǝbāḥ . waʿādi ṣabiḥo waśalastu saʿāt . wabasǝdǝstu watasʿātu . wabaʿaśartu wakǝlʾetu saʿāt wabaʾata māḫtot . waʾǝmmassa bakʷǝllu gize yǝsǝʾǝl ṣalota ḫaba ʾǝgziʾabǝḥer baʾǝnta rǝʾsuhi wabaʾǝnta ḥǝzb ṭǝqa śannāya gǝbra yǝgabbǝr . wayǝḫdǝr ʾǝnka baʿaṣada beta krǝstiyān beto bāḥtitu . waʾǝmmassa bottu ʾaḥada waʾǝmmani kǝlʾeta ʾǝlla kama gǝʿzu dǝllǝwatu yǝḫdǝru mǝslehu baʾǝnta ʾaḫbǝro sǝʾlat . waḫabassa hallawu kǝlʾetu waśalastu gubuʾān basǝmǝya ʾaʾmǝru kama māʾkalehomu halloku ʾana . waʾǝmmahibo zaʾiyǝkǝl kʷǝllo lelita saʿātāta ʾǝlla ʾǝbe ʾamehāni malāʾǝkta ʾǝgziʾabǝḥer yǝḥewwǝṣǝwā labeta krǝstiyān . yǝṣum ʾǝnka maftǝw ʾeṗisqoṗos ṣoma śalusa ʾaḥatta ʿāmata ʾǝska śalastu sanābǝt ʾǝmdǝḫra ʾastaḥāmama yǝgbar ṣoma baḫʷǝlqomu la10wa8 ʾanāqǝṣ . lǝʿulān ʾǝlla dibehon ḫālafa maṣiʾo yǝḥmǝm wald wāḥǝd . wabasanbata krǝstiyānǝssa bāḥtitā yǝṭʿām ḫǝbǝsta wazayta wamaʿāra waṣewa wakʷǝllo malāmǝlǝm laʿǝḍaw waynǝssa lagǝmurā ʾiyǝṭʿām zaʾǝnbala ṣǝwāʿā qǝddǝsāt wazanta bāḥtito yǝṭʿām baḥǝmāmuhi wabaḥǝywatuhi . zǝntuke yǝdallǝwomu lakāhnāt labāḥtitomu . waʾǝmzǝ ʾǝmdǝḫra ʿāmat śalliso ṣoma badaḫārissa mawāʿǝl baʾamṭāna ḫaylu yǝṣum waśǝgāssa laʿālam ʾiyǝṭʿām waʾakkossa laʾǝmma balʿa zayārakkʷǝso ʾalā baʾǝnta fǝtwat kama yādkǝm ḫǝllināta wayǝtgāh basalām . waṗǝrsǝforāssa basanbat wabasanbata krǝstiyān yǝtgabar wabaʿǝlata ṣomǝssa sarka yǝngǝr zaḫǝbuʾāt laʾǝlla yǝṭeyyǝq ʾǝznomu lasamiʿ . walaʾǝmmassa baṣḥato ḥǝmām laʾeṗisqoṗos wadawaya waḥǝmuma kona yāfṭǝn tafawwǝso yǝsesay ʿāśā watra ʾǝmqǝddǝst ṣǝwāʿ wayna yǝstay babbanǝstit kama ʾiyǝsayyāḥ waʾiyǝnbar maḍāgʷǝʿa waʾiyǝṣṣarāʿ gǝbra beta krǝstiyān waʾiyǝstǝtu ʾǝlla yǝtmeharu . 104 baʾǝnta zayǝmehǝr babeta krǝstiyān . kamazǝ yǝbal ṣǝnuʿa kama māʾmǝra kʷǝllu sǝbḥat zaʾab ʾǝsma lazātti tǝmhǝrt taṣawwǝʿa baʾamān samāʿta yǝkun maṭanazǝ ʾǝnka yǝngǝr zǝwǝʾǝtu zaʾamān yǝzzekkar qadāmāwi . waʾǝmma wǝʾǝtu zayǝbe ʾaʾmara kiyāhu yǝmassǝl lomu fǝkkāre laʾǝlla yǝsammǝʿǝwo yāʾmǝru . wamǝsla bǝzuḫ ḥǝmām yǝsʾalo laʾǝgziʾabǝḥer kama fǝre manfas qǝddus yǝgbar lomu nagiro laʾǝlla yǝsammǝʿu . 105 baʾǝnta mǝqwāma tǝmhǝrt lakʷǝllu . lanǝʾusa krǝstiyān yǝmǝhǝrǝwomu tǝmhǝrta nabiyāt wanagara ḥawārǝyāt tamǝhiromu yāʾmǝru bazayǝqarrǝbu . walamahāymǝnān ḫǝbuʾāt yǝkśǝt lomu kama yāʾmǝru laʾay qǝddus taṣawwǝʿu bafǝrhāt yǝqrabu . wabasanbat yābǝʾ ṗǝrsǝforā śalasta lafǝṣṣāme śǝllāse . wabasanbata krǝstiyān ʾarbāʿta kama soba yǝqerrǝb baʾǝnta qadāmāwi ḥǝzb ʾǝlla ʾiyāʾammǝrǝwo laḥǝgg . 106 baʾǝnta śǝrʿata qʷǝrbān . waʾǝnza yǝqerrǝb manṭolāʿt yǝkun sǝfuḥa bawǝsṭ yǝqarrǝb mǝsla qasāwǝst wadiyāqonāt wamanakosāt maʿāssǝbāt wanǝfqa diyāqonāt wadiyāqonāwiyāt ʾanǝst waʾanāgʷǝnǝsṭis ʾǝlla tawhǝbomu ṣagā . wayǝqawwǝm ʾeṗisqoṗos ʾǝnza yǝqerrǝb bamāʾkalehomu waqasāwǝst bayamānu wabaḍagāmu wamaʿāssǝbāt dǝḫrehomu bagaṣa ḍagām wadiyāqonāt bayamān waʾanāgʷǝnǝsṭis dǝḫra diyāqonāt wanǝfqa diyāqonāt dǝḫra ʾanāgʷǝnǝsṭis wadiyāqonāwiyāt ʾanǝst dǝḫra nǝfqa diyāqonāt . ʾeṗisqoṗos yānbǝr ʾǝdehu bāḥtitu diba ʾǝlla ʾaqrabu ḫǝbǝsta diba mǝśwāʿ . waqasāwǝstǝssa yānbǝru ʾǝdawihomu bafǝrhāt . wabāʿǝdānǝhi yǝqumu baḍǝmāwe . wanǝʾusa krǝstiyānǝhi ʾiyahallǝwu sobehā waʾǝmmabo zabo wǝluda wabǝʾsita ʾiyahab laʾǝmma ʾikona mǝʾmana waʾitaṭamqa . zaʾǝnbala yǝqrab ʾeṗisqoṗos waʾǝmmani qasis ḥǝzb babaynātihomu salāma yǝtwahabu bǝʾsi labǝʾsi waʾanǝst laʾanǝst wayǝkun ʾǝnka bǝzuḫa ʾarmǝmo . waʾarmimomu diyāqon kamazǝ yǝbal . wayǝzenu ʾǝmqǝdma ʾakkʷatet . basamāy yahallu lǝbbǝkkǝmu walaʾǝmmabo zataḥāyasa mǝsla biṣu yǝḫdǝg lottu . ʾǝmmabo zaḫallaya balǝbbu nufāqe yǝtgānay ʾǝmmabo zabo nawra ḫǝllinā yǝtgaḥaś . ʾǝmmabo zawadqa baḫaṭiʾat ʾiyǝrsāʿ ʾǝsma zaʾiyǝtrasāʿ . ʾǝmmabo zabo dǝwwǝya ḫǝllinā ʾiyǝqrab . ʾǝmmabo śǝʾub wazaʾikona nǝṣuḥa yǝtgaḥaś . ʾǝmmabo nakir ʾǝmtǝʾzāzu laʾiyasus yǝtgaḥaś . ʾǝmmabo zayāstǝḥaqqǝr nabiyāta yāgḥǝś rǝʾso ʾǝmmaʿāta wāḥǝd . wayādḫǝn nafso masqala ʾiyǝgfāʿ wayǝgʷayyǝy ʾǝmmaʿāta ʾǝgziʾabǝḥer . ʾǝsma zayǝreʾǝyanna bǝna ʾaba bǝrhān mǝsla waldu wamalāʾǝktihu qǝddusān ʾǝlla yǝḥewwǝṣu beta krǝstiyān . naṣṣǝru nafsakkǝmu waʾanṣǝḥu nafsātǝkkǝmu walabiṣǝkkǝmuhi ʾitǝzkǝru ʾabasāhomu . rǝʾǝyu kama mannu ʾiyahallu bamaʿāt mǝsla kālǝʾu . ʾǝgziʾabǝḥer yǝreʾi ʾalʿǝlu ʾalbābikkǝmu . nǝqrab lamadḫanita ḥǝywat waqǝddǝsāt baṭǝbaba ʾǝgziʾabǝḥer nǝnśāʾ zatawhǝba lana ṣagā . wakamazǝ ʾeṗisqoṗos yǝbal ʾǝnza yāʾakkʷǝt baqāl ḫayyāl wagǝrum . ʾǝgziʾabǝḥer mǝsla kʷǝllǝkkǝmu . waḥǝzb yǝbalu mǝsla manfasǝka . ʾeṗisqoṗos yǝbal ʾalʿǝlu ʾalbābikkǝmu . ḥǝzb ʾǝmkʷǝllu ḫǝllināhomu yǝbalu bǝna ḫaba ʾǝgziʾabǝḥer . ʾeṗisqoṗos yǝbal nāʾakkʷǝto laʾǝgziʾabǝḥer . wakʷǝllu ḥǝzb yāwśǝʾu rǝtuʿ waṣǝdq yǝdallu . ʾeṗisqoṗos yǝbal qǝddǝsāt baqǝddusān . ḥǝzb yǝbal watra basamāy wabamǝdr . wayǝbǝl kāʿba ʾeṗisqoṗos nāʾakkʷǝtakka ʾamlāk qǝddus faṣāme nafsǝna wahābe ḥǝywatǝna zaʾiyǝmāssǝn mazgab ʾabuhu lawāḥǝd waldǝka madḫanina zayǝzennu zaziʾaka faqāda ʾǝsma faqadka kama nǝdḫan bǝka yāʾakkʷǝtakka lǝbbǝna ʾǝgziʾo . ʾanta ḫaylu laʾab waṣagā laʾaḥzāb ʾaʾmǝro rǝtʿ ṭǝbaba sǝḥutān wafawsa nafs ʿǝbaya tǝḥutān hagaritǝna ʾanta wǝʾǝtu mǝrguza ṣādǝqān tasfāhomu lasǝdudān marsohomu laʾǝlla yǝthawwaku bǝrhāna fǝṣṣumān walda ʾamlāk ḥǝyāw . ʾabrǝh lāʿlena ʾǝmzaʾiyǝtḥattat ṣagāka tǝklata waṣǝnʿāta taʾamǝno waṭǝbaba waḫayla hāymānot zaʾiyǝṣannǝn wazaʾiyǝtmayyaṭ tasfā ʾaʾmǝro wamanfas hab latǝḥtǝnnā kama zalfa barǝtuʿ nǝṣuḥāna nǝkun ʾagbǝrtika ʾǝgziʾo . wakʷǝllu ḥǝzb kiyāka yǝsebbǝḥu . ʾǝwwa ʾǝgziʾo kiyāka naʾakkʷǝt wakiyāka nǝbārrǝk wazalfa nǝsǝʾǝlakka ʾǝgziʾo ʾaba lǝʿulān zatǝnaggǝś lamazāgǝbta bǝrhān . ḥawwǝṣā laʾiyarusālem ʾǝmsamāyāt ʾǝgziʾomu laśǝlṭānāt laʾarʾǝsta malāʾǝkt ḫayla ʾagāʾǝzt wasǝbḥata manābǝrt ʾaʿṣǝfta bǝrhānāt tǝfśǝḥta fǝgʿ . nǝguśa nagaśt . ʾab zatǝʾǝḫǝz kʷǝllo baʾǝd wazatǝmallǝk wabamǝkra ziʾaka waldǝka wāḥǝd zatasaqla baʾǝnta ḫaṭiʾatǝna . zabaqāla kidānǝka bottu gabarka kʷǝllo śamiraka bottu . wafannawko wǝsta māḥḍana dǝngǝl taḍanśa bakarś waśǝgā kona wawaldǝka taʿāwqa ʾǝmmanfas qǝddus ʾǝmdǝngǝl tawalido kama faqādaka yǝfaṣṣǝm waḥǝzba laka yǝśrāʿ qǝddusa . safḥa ʾǝdawihu laḥǝmām kama ḥǝmumāna yādḫǝn wamutāna yǝftāḥ ʾǝlla tawakkalu balāʿleka . zatawhǝba bafaqādu laḥǝmām kama ḥǝmumāna yādḫǝn wayāṣnǝʿomu laʾǝlla tantanu . gǝdufāna yǝrkab wamutāna . yāḥayyu wamota yǝftāḥ . wamaʾāsǝrihu lasayṭān yǝbtǝk wafaqāda ʾabuhu yǝfaṣṣǝm wayǝkid siʾola wayārḫu ʾanāqǝṣa ḥǝywat walaṣādǝqān yābrǝh waśǝrʿata yǝtkal waṣǝlmata yāʾtǝt waḥǝḍānāta yālhǝq watǝnśāʾehu yāghǝd . naśʾa ḫǝbǝsta baʾǝdawihu qǝddusāt wabǝḍuʿāt ʾǝlla ʾǝnbala nawr . fatata wamaṭṭawa laʾardāʾihu nagiro ʾǝnza yǝbǝl nǝśǝʾu bǝlǝʿu zǝwǝʾǝtu śǝgāya zabaʾǝntiʾakkǝmu yǝtfettat laḫǝdgata ḫaṭiʾat . wasoba zanta tǝgabbǝru tazkāra ziʾaya tǝgabbǝru wakamāhu ṣǝwāʿa wayn tosiḥaka wahabkomu bamǝsāle damǝka zǝntu zatakʿǝwa baʾǝntiʾana . yǝʾǝzeni ʾǝgziʾo ʾǝnza nǝzzekkar motaka watǝnśāʾeka nǝtʾammanakka nāqerrǝb laka ḫǝbǝsta waṣǝwāʿa ʾǝnza nāʾakkʷǝtakka laka lazabāḥtitǝka baʾǝmʿālam madḫǝn ʾamlāk . ʾǝsma ʾanta ʾazzazkana kama nǝqum qǝdmeka walaka nǝtkahan baʾǝnta zǝntu nǝḥna ʾagbǝrtika nǝsebbǝḥakka ʾǝgziʾo . waḥǝzb yǝbalu kamazǝ . ʿādi nāqerrǝb laka zanta ʾakkʷateta zalaʿālam śǝllāse . ʾǝgziʾo ʾaba ʾiyasus krǝstos zakʷǝllu fǝṭrat wanafs tǝrǝʿǝd wayǝssawaṭ bātti laka zǝntu ʾammǝḫā ʾakko mablǝʿa wamaste zaʾaqrabna laka laqǝddǝsātika gǝbar lana ʾiyǝkunanna lakʷǝnnane waʾilazarkǝyo ṣalāʾi waʾilahagʷl ʾalā fawsa laśǝgāna walaṣǝnʿa manfasǝna . ʾǝwwa ʾamlākǝna habanna baʾǝnta sǝmǝka nǝgʷyay ʾǝmkʷǝllu ḫǝllinā zaʾiyāśammǝrakka . ʾǝgziʾo habanna yǝssadad ʾǝmǝnnena kʷǝllu mǝkra mot lazabasǝmǝka taṣḥǝfa bawǝśāṭe manṭolāʿt zamaqdasǝka zaʾaryām . sǝma ziʾaka yǝsmāʿ mot wayǝdangǝḍ siʾol waqalāy yǝśśaṭaq waṣalāʾi yǝtkayad manfasa hagʷl yǝrʿād kaysi yǝtgaḥaś ʾiʾamin yǝrḥaq waʿālāwi yǝtmandab maʿāt . yǝḫśāʿ qǝnʾat ʾiyǝbqʷāʿ zǝluf layǝtgaśaṣ wayǝśśarawu mafqarǝyāna warq ṣāmā layǝsassǝl ḥabāli layǝtnaḍāḥ wayǝzzarzar kʷǝllu zafǝṭrata ḥǝmz hab ʾǝgziʾo laʾaʿyǝnta lǝbbǝna wǝśāṭǝyāt kama kiyāka yǝrʾayā wayǝsabbǝḥāka wayǝwaddǝsāka ʾǝnza yǝzzekkarāka wayǝtqannayā laka ʾǝsma ʾanta bāḥtitǝka makfalton waldu waqālu laʾǝgziʾabǝḥer . zakʷǝllo laka yǝtqannay . laʾǝlla baṣagā kaśatka faṣṣǝm waʾaṣnǝʿ laʾǝlla baṣagā faws ʿǝqab ʾǝlla baḫayla lǝsān yǝsebbǝḥu ʾamina zabaqāla lǝsān tamhǝru ʾartǝʿ ʾǝlla yǝgabbǝru faqādaka lazǝlufu ʾadḫǝn . maʿāssǝba ḥawwǝṣ ʾǝgʷāla māwtā tawakaf ʾǝlla bahāymānot ʾaʿrafu tawakaf . wahabanna lanani kǝfla mǝsla qǝddusānika habanna ḫayla nāśmǝrka bakama ʾǝmuntu ʾaśmaruka . ḥǝzbaka raʿāy barǝtʿ waqǝddǝsāt ʾǝgziʾo habanna lakʷǝllǝna dǝmāre laʾǝlla nǝtmeṭṭaw ʾǝmqǝddǝsātika nǝṣgab manfasaka qǝddusa ṣǝnʿa hāymānot baṣǝdq kama lazǝlufu kiyāka nǝwaddǝs walawaldǝka fǝqurǝka ʾiyasus krǝstos zamǝsla qǝddus manfas . ʾǝsma laka sǝbḥat wakǝbr waḥǝzb yǝbǝlu ʾamen . diyāqon yǝbal bakʷǝllu lǝbbǝna nāstabaqqʷǝʿo laʾǝgziʾabǝḥer ʾamlākǝna kama ḫǝbrata manfas qǝddus yǝṣaggǝwanna . ʾeṗisqoṗos yǝbal . habanna nǝḫbar bazaziʾaka manfas qǝddus wafawwǝsna bazǝntu ṗǝrsǝforā kama bǝka nǝḥyaw zalakʷǝllu ʿālam laʿālama ʿālam . waḥǝzb yǝbǝlu ʾamen . waḥǝzbǝni zanta kama yǝṣallǝyu . waʾǝmdǝḫrazǝ māḫtama ʾakkʷatet kamazǝ layǝkun buruk sǝmu laʾǝgziʾabǝḥer laʿālama ʿālam . waḥǝzb yǝbalu ʾamen . wakāʿba kāhǝn yǝbal buruk zayǝmaṣṣǝʾ basǝma ʾǝgziʾabǝḥer waburuk sǝma sǝbḥatihu . wayǝbalu ḥǝzb layǝkun layǝkun . ʾeṗisqoṗos yǝbal fannu ṣagā manfas qǝddus lāʿlena . walaʾǝmma ḥalama ʾeṗisqoṗos ʾanǝsta ʾiyāqerrǝb ʾalā qasis yāqerrǝb waʾiyǝtkanashi waʾakko zasǝʾba ʾalā baʾǝnta kǝbra mǝśwāʿ . waṣawimo wataḫaḍibo bamāy nǝṣuḥ yǝmṣāʾ wayǝqrab wayǝtkanashi . waʾǝmmassa bātti māʿǝssab ʾǝnta bātti tǝkto ʾitǝtkanas walaʾǝmmani ḥǝzbāwit waʾǝmma ʾǝnta wǝsta śǝrʿata mǝnkʷǝsǝnnā ʾitǝtkanas zaʾǝnbala tǝnṣāḥ baʾǝnta kǝbra mǝśwāʿ waʾǝmkamassa taḫaḍbat waṣomat tǝtkanas . kamāhu kāhnāt yǝqdǝmu tamaṭṭǝwo ʾeṗisqoṗos qasāwǝst wadiyāqonāt wamaʿāssǝbāt ʾanāgʷǝnǝsṭis wanǝfqa diyāqonāt waʾǝlla baṣagā hallawu ḥaddisān ʿabiya krǝstiyān . waʾǝmzǝ daqāwǝq waḥǝzbǝssa kamazǝ ʾaʾrug wadanāgǝl . waʾǝmzǝ kālǝʾān ʾǝlla tarfu wadiyāqonāwiyāt ʾanǝst waʾǝlla tarfā ʾanǝst . 107 ṣalot zayǝṣellǝyu mǝʾmanān . 11 tamaṭṭiwo ʾakkʷateta yǝbal ʾamen . ʾǝwwa yǝṣelli kamazǝ ʾǝmdǝḫra naśʾa ʾakkʷateta . yǝbal qǝddus qǝddus qǝddus śǝllus zaʾiyǝtnaggar habanni kama ʾǝnśāʾ laḥǝywat zanta śǝgā zaʾǝnbala kʷǝnnane . habanni ʾǝgbar fǝre zayāśammǝrakka kama ʾāstarǝʾi baśǝmratǝka waʾǝḥyaw laka ʾǝnza ʾǝgabbǝr zaziʾaka faqāda bataʾamǝno ʾǝṣewwǝʿākka ʾab waʾǝṣewwǝʿ mangǝśtaka yǝtqaddas ʾǝgziʾo sǝmǝka balāʿleya ʾǝsma ḫayyāl ʾanta ʾǝkkut wasǝbbuḥ walaka sǝbḥat laʿālama ʿālam . ʾamen waʾǝmdǝḫra zātti ṣalot yǝblāʿ zatamaṭṭawa . wakāʿba soba yǝnaśśǝʾ ṣǝwāʿa yǝbal ʾamen ʾamen lafǝṣṣāme śǝgāhu wadamu . ʾǝmdǝḫra tamaṭṭawu kʷǝllu ḥǝzb yǝbal diyāqon nāʾakkʷǝto laʾǝgziʾabǝḥer qǝddǝsāto naśiʾana kama laḥǝywata nafs yǝkunanna fawsa zatamaṭṭona nǝsʾal wanǝtmaḥaḍḍan ʾǝnza nǝsebbǝḥo laʾǝgziʾabǝḥer ʾamlākǝna . 108 ṣalot ʾǝmdǝḫra tamaṭṭawu ʾakkʷateta . ʾeṗisqoṗos kamazǝ yǝbal . ḫadāfe nafs laqǝddusān marḥ walayawwāhān mǝkḥ . habanna ʾǝgziʾo ʾaʿyǝnta ʾaʾmǝro watra kiyāka yǝrʾayā waʾaʾzānǝhi kiyāka zabāḥtitǝka yǝsmǝʿā ʾǝmkama ṣagbat nafsǝna ʾǝmṣagāka lǝbba nǝṣuḥa fǝṭǝr lana ʾǝgziʾo kama zalfa ʿǝbayaka nǝlabbu lamankǝr walamafqare sabʾ ʾamlākǝna śǝmarā lanafsa ziʾana waḫǝllinā zaʾiyǝṣannǝn ṣaggǝwanna zatamaṭṭona ziʾaka ṣagā waʾǝntiʾaka dama nǝḥna ʾagbǝrtika tǝḥutān ʾǝsma mangǝśta ziʾaka ʾǝgziʾo buruk ʾǝkkut wasǝbbuḥ ʾab wawald wamanfas qǝddus yǝʾǝzeni wazalfani walaʿālama ʿālam . yāwśǝʾu ḥǝzb ʾamen . 109 ṣalot diba qǝbʾ ladǝwwǝyān . ʾǝmmahi zayta lafawso dǝwwǝyān yǝqaddǝs baṣǝmmǝw wayānbǝr diba mǝśwāʿ mudāyo laqǝbʾ wakamazǝ yǝbal . ʾǝgziʾabǝḥer zaṣaggawkana manfasa madḫanit sǝma ṣǝnuʿa zaḫǝbuʾ laʾabdān walaṭabibān yǝtkaśśat . krǝstos zaqaddaskana waʾaṭbabkana baqǝbʾa ziʾaka ʾaḫayyalka ʾagbǝrtika ʾǝgziʾo baṭǝbabǝka zaʾaʾmǝro manfas fannawka lana ḫāṭǝʾān bamasqalǝka ḫayla manfas qǝddus ṣaggawkana zakʷǝllo dawena waḥǝmāmana fawwaska hab ṣagā faws laʾǝlla yǝdallǝwomu fannu diba zǝntu zayt ʾarʾayā ṭalla ziʾaka ḫǝḍbata mǝḥratǝka yǝbezu kǝbudāna wayǝfawwǝsomu ladǝkumān wayǝqaddǝsomu laʾǝlla yǝtmayyaṭu tamaṭṭawu baʾamin bafǝrhātǝka ʾǝgziʾo . ʾǝsma ḫayyāl ʾanta ʾǝgziʾo wasǝbbuḥ laʿālama ʿālam ʾamen . wayāwśǝʾ wǝʾǝtu dǝwuy ʾǝnza yǝbǝl ʾamen . wakamazǝ ʿādi diba māyǝni . ʿǝmuqa goḥata yǝtgābǝʾu ḥǝzb kama ʾǝska yǝśarrǝq ḍaḥāy yǝtfaṣṣam . 20 baʾǝnta sǝbḥata māḫbar . qǝne qadāmi sǝbḥata ṣǝbāḥ yǝbal ʾeṗisqoṗos ʾǝnza hallawu qasāwǝst wamǝʾmanān kamazǝ sǝbḥat laʾǝgziʾabǝḥer . waḥǝzb yǝbalu rǝtuʿ wayǝdallu . laka ʾǝgziʾo lagabāre kʷǝllo zaʾitāstarǝʾi ʾamlāk nǝsaffǝḥ nafsana wasǝbḥata zanagh nǝfennu laka ʾǝgziʾo laṭǝbaba kʷǝllu ḫayyāl bǝzuḫa śāhl ʾamlāk śārārihā lanafsǝna nǝsebbǝḥakka laka lazaʾǝmqǝdma ʿālam tawaladka ʾǝmʾab qāl zabāḥtitǝka baqǝddusānika ʿǝruf . kiyāka zatǝssebbāḥ ʾǝmsǝbḥatāt zaʾiyārammǝm waʾǝmsarāwita liqāna malāʾǝkt kiyāka zaʾitagabarka baʾǝd faṭāre ḫǝbuʾāt zaʾitāstarǝʾi nǝṣuḥ waqǝddus . zenāwi zanagarkana ṭǝbaba ḫǝbuʾāta qǝddǝsātika wabǝrhāna lana zaʾiyǝṭaffǝʾ ʾasaffawkana sǝbḥata waʾakkʷateta nǝfennu waqǝddǝsāta nǝṣuḥa nǝbǝl nǝḥna ʾǝlliʾaka ʾagbǝrt ʾǝgziʾo waḥǝzbǝni kiyāka yǝsebbǝḥu . ḥǝzbǝni yǝbalu kiyāka nǝsebbǝḥ ʾǝgziʾo . wamatlohu yǝbal . ʾamlāka bǝrhān walāde ḥǝywat rǝʾsu laʾaʾmǝro wahābe ṣagā zaʾǝmṣagā fǝṣṣum gabāre nafs baqʷāʿe ṣagāwe manfas qǝddus mazgaba ṭǝbab radāʾi mamhǝra qǝddusān wamaśarata ʿālam zayǝtwekkaf ṣalota nǝṣuḥan . laka nǝsabbǝḥ wald wāḥǝd qadāme bakʷǝr qāla ʾab zalakʷǝllu ziʾaka ṣagā wahabkana laʾǝlla nǝṣewwǝʿākka . ʾab nǝṣuḥ zaʾalbo nawr zabottu ṭǝrit ḫaba ʾiḍāḍe waʾiqʷǝnqʷǝne ʾiyāmāssǝno . lazabakʷǝllu ḫǝllinā laʾǝlla yǝtwekkalu bǝka tǝhub zayāfattǝwomu lamalāʾǝkt yaḥawwǝṣǝwo lazaʾǝmqǝdma ʿālam bǝrhāna ʿāqābina zaʾiyǝmāssǝn mazgaba ṣǝlmat ʾǝnta bǝna baśǝmrata ʾabuka ʾabrāhka lana . zaʾawḍāʾkana ʾǝmmāʿmǝq wǝsta bǝrhān wawahabkana ḥǝywata ʾǝmmot waṣaggawkana ʾǝmgǝbrǝnnāt gǝʿzāna . zabamasqalǝka ʾaqrabkana ḫaba ʾabuka malʿǝlta samāyāt bawangel marāḥkana wabanabiyāt nāzazkana zalallika ʾaqrabkana ʾamlāk ʾabā bǝrhān habanna ʾǝgziʾo laka laʾamlākǝna nǝwaddǝs kama watra bazaʾiyārammǝm ʾakkʷatet nǝbǝl nǝḥna ʾǝlliʾaka ʾagbǝrt waḥǝzbǝni kiyāka yǝweddǝs . yǝbalu ḥǝzb kiyāka nǝweddǝs ʾǝgziʾo . ʾeṗisqoṗos yǝbal nǝśellǝs laka zanta sǝbḥata ʾǝmʾafuna zamǝsla mangǝśtǝka zalaʿālam ʾiyasus walda ʾǝgziʾabǝḥer zamalʿǝlta kʷǝllu mǝsla ʾab . kʷǝllu fǝṭrat yǝsebbǝḥakka baraʿād wabafǝrhāta manfas zakʷǝllu nafs yǝfarrǝho wakʷǝllomu nafsāta ṣādǝqān bǝka yǝṣṣawwanu . zaʾazḥanka ʾǝmǝnnena māʿbalāta wǝḥizāta manāfǝst zakonkana marso ḥǝywat ʾǝmmusǝnnā . wazakonkana mǝgʷǝyāya . zabottu tasfā madḫanit zalaʿālam babāḥr ʾǝlla yǝtmanaddabu tādǝḫǝn waʾǝlla babadǝw baṣagā tǝfewwǝs . walaʾǝlla bamawāqǝḥt ṣǝnuʿān zamǝslehomu tǝhellu zaʾǝmmāʾsara mot fatāḥkana zalamǝskinān walalǝḥǝwān tǝnāzzǝzomu . walaʾǝlla ṣāmawu bamasqalǝka tǝbāllǝḥ zakʷǝllo maʿāta tǝmayyǝṭ watāsessǝl . ʾǝmǝnnena laʾǝlla bǝka tawakkalna . zanabiyāt waḥawārǝyāt ʾaʾkʷatuka baḫǝbuʾ . kiyāka nǝweddǝs ʾǝgziʾo wanǝsebbǝḥakka kama labbiwana bǝka nāʿrǝf bamaḫādǝra ḥǝywat ʾǝnza nǝgabbǝr faqādaka habanna nǝḥur batǝʾzāzǝka . wakʷǝllo ʾǝgziʾo bamǝḥratǝka ḥawwǝṣ nǝʾusāna waʿabiyāna makʷannǝna waḥǝzbo nolāwe wamarʿeto ʾǝsma ziʾaka mangǝśt buruk ʾǝgziʾo ʾamlākǝna . sǝbḥat laʾab wawald wamanfas qǝddus ʾǝmqǝdma ʿālam yǝʾǝzeni wazalfani laʿālam walatǝwlǝdda tǝwlǝdd zaʾiyaḫallǝq laʿālama ʿālam . waḥǝzb yǝbalu ʾamen . wayānbǝbu mazmura wamāḥleta ʾarbāʿta ʾaḥada zamuse waʾaḥada zasalomon wabāʿǝdānǝhi nabiyāt kamazǝ pesǝlṭe wadanāgǝl kǝlʾe daqiq pesǝlṭe kǝlʾe ʾanāgʷǝnǝsṭis wa3 diyāqonāt śalastu qasāwǝst . waʾǝmzǝ ʾǝnka sǝbḥat yǝtʿaqab ʾǝmʾeṗisqoṗos waʾǝmmani ʾǝmqasāwǝst ʾaḥadu yǝbal . ṣagā zaʾǝgziʾabǝḥer yahallu mǝsla kʷǝllǝkkǝmu . waḥǝzb yǝbalu mǝsla manfasǝka . kāhǝn yǝbal nǝsabbǝḥo laʾamlākǝna . waḥǝzb yǝbalu rǝtuʿ wayǝdallu . kāhǝn yǝbal ʾaṣnǝʿu lǝbbakkǝmu . waḥǝzb yǝbalu bǝna ḫaba ʾǝgziʾabǝḥer . kāhǝn ʾǝmdǝḫra māʿtab yǝngǝr kamazǝ . 201 qǝne ṣǝbāḥ . ʾǝgziʾabǝḥer ʾab wahābe bǝrhān zalakʷǝllu ḫayl walakʷǝllu nafs ḥawwāṣi bǝrhān zaʾǝmqǝdma ʿālam ḫatāmi marāḥe ḥǝywat wabaqʷāʿe tadlā zaʾiyǝmawwǝt . zaʾawḍāʾkana ʾǝmʿǝqǝfta ṣǝlmat wabǝrhāna lana zaʾiyǝtrakkab ṣaggokana zaʾǝmmāʾsǝr laʾǝlla yaʾammǝnu bǝka fatiḥaka bahāymānot kallalkana . zaʾitǝrǝḥǝq ʾǝmʾagbǝrtika watra mǝslehomu tǝhellu zaʾitǝṣṣammam lazabafǝrhāt wabaraʿād tǝsǝʾǝlakka nafs . zaʾǝmqǝdma ḫǝllinā kʷǝllo tāʾammǝr waʾǝmqǝdma ḫǝllinā tǝfattǝn . wazaʾǝnbala nǝsʾalo tǝhub fǝtwatana zaʾǝmfaqādǝka tǝsammǝʿanna ʾǝlla ʾǝnbala nufāqe nǝṣewwǝʿakka . zaʾiyǝtnaggar bǝrhān nǝguśa śarāwita samāyāt samāʿe sǝbḥata māḥlet zaliqāna malāʾǝkt wazadibehomu tāʿarrǝf . sǝmʿanna nǝsǝʾǝlakka ʾǝgziʾo habanna batǝwkǝlt qāla zaʾiyārammǝm nǝsabbǝḥ kiyāka kiyāka nāʾakkʷǝt wakiyāka nǝbārrǝk wakama bǝka nǝṣṣawwan . nǝḥna ʾagbǝrtika nǝsebbǝḥakka ʾǝgziʾo . ḥǝzbǝni yǝbalu . kiyāka nǝsebbǝḥ ʾǝgziʾo . wakāhǝn yǝbal kāʿba . ʾǝgziʾo ʾiyasus krǝstos sǝmʿanna qǝddus labahāmān konkomu qāla lasǝburān mǝrguza laʿǝwwǝrān bǝrhāna walaḥankāsān fǝnota walazalamṣ manṣǝḥe ʾǝḫuzāna ḥǝmāmāt ʾǝgziʾo fawwaska laṣǝmumān mafawwǝs . lamot zalafko walaṣǝlmat śāqayko . zagabarka bǝrhāna ḍaḥāy zaʾiyaʿārrǝb wamāḫtota zaʾiyǝṭaffǝʾ . ḍaḥāy zazalfa tābarrǝh diba qǝddusān zakʷǝllo takalka laśargʷa ʿālam zaśǝmrata ʿǝquma . gahāda . lakʷǝllu śaraqa lasabʾ madḫanita mayāṭihā lanafs . zakʷǝllo bazayǝdallu ʾaqdamka ḫallǝyo . gabāre malāʾǝkt ʾaba kʷǝllu śargʷa ʿālam śārārihā lamǝdr . ṭǝbab waʾaʾmǝro ʾǝmʾab zahallo ʾǝmqǝdm wǝsta ʿālam tafannoka . zǝḫǝllinā zaʾiyǝtnaśśat wazaʾiyǝtraggʷam manfas lazaʾiyāstarǝʾi zenāwi sǝbbuḥ ʾanta wamankǝr sǝmǝka . wabaʾǝnta zǝntu nǝḥna ʾagbǝrtika nǝweddǝsakka ʾǝgziʾo . waḥǝzb yǝbalu kiyāka nǝweddǝs ʾǝgziʾo . yǝbal kāhǝn . nǝśellǝs laka zanta qǝddusa sǝbḥata zawahabkana ziʾaka hāymānota zaʾiyǝtnaśśat wabottu gabarka lana nǝmāʾ maʾāsǝrihu lamot zafaṭarka ḫǝllināta rǝtuʿāta laʾǝlla yǝtwekkalu bǝka kama ʾǝmsabʾ yǝkunu ʾamālǝkta . zawahabkana bamanfas nǝkid kʷǝllo ḫayla laṣalāʾi kama ʾinǝftāḥ zaʾiyǝtfattāḥ . fǝqra gabarka lana ḫaba ʾabuka . waʿaraqa māʾkalena . sǝmāʿ ʾǝgziʾo ʾǝlla kiyāka yǝsǝʾǝlu ʾǝgziʾo ʾǝlla nǝsǝʾǝlakka ʾinǝssatat ʾalā basǝkyat diba ṣalāʾi nahallu . habanna zawatra ṣalotana ʾǝmmiṭota ṣalāʾi nǝtʿaqab sǝmāʿ zalaʿālam nǝguś . maʿāssǝba nāzǝz ʾǝgʷāla māwtā tawakaf śǝruyāna bamǝḥratǝka ʾanṣǝḥ . ʾabdāna ʾaṭbǝb waḥǝgulāna miṭ ʾǝlla wǝsta moqḥ ʾadḫǝn . walakʷǝllǝna kun ṣawwana ʾǝsma laka ʾǝgziʾo ʾamlākǝna mangǝśt buruk . wamatlǝw ḥǝzb yǝbalu ʾamen . waʾǝmzǝ yǝkun ṣalota nabiyāt ʾanāgʷǝnǝsṭis yānbǝb wazamatlǝw qasis waʾǝmma diyāqon yānbǝb wangela waʾǝmmahi ʾeṗisqoṗos waʾǝmmahi qasis yǝdrǝs zamaftǝw . waʾǝmzǝ yǝtgabar ṣalot lanǝʾusa krǝstiyān yānbǝru ʾǝdawihomu lāʿlehomu wayǝtgaḥaśu . waʾǝmzǝ ʾeṗisqoṗos yǝmhar ḫǝbuʾāta . waʾǝmma ʾalbo ʾeṗisqoṗos qasis yǝngǝr kamazǝ kama yǝlabbǝwu mǝʾmanān ḫaba mannu qarbu wamannu bomu ʾamlāka waʾaba . 202 baʾǝnta tǝmhǝrta ḫǝbuʾāt qǝdma zatǝtnaggar ʾǝmṗǝrsǝforā zayǝtnabbab lamahāymǝnān . tǝmhǝrta ḫǝbuʾātǝssa kamazǝ nǝgr zaqǝdma hallo wayǝhellu zamaṣʾa zaḥama wataqabra watanśǝʾa ṣāʿra zamot fatḥa wazaʾǝmmutān tanśǝʾa . ʾikona bāḥtitu kawino sabʾa zaʾǝmmanfas qǝddus śǝgāhu laʾadām mǝsla nafsu zaʾiḫadaga wǝsta mot . zabamanfas laʾadām ṣawwano waʾaḥyawo zalabsa laʾadām mawito ḥaywa zaʿarga wǝsta samāyāt tawarido lamot ʾǝmdǝḫra masqal wamoʾa batiko maʾāsǝrihu lamot baʾǝnta zataḫayyalana diyāblos tǝkāt . bazǝntu baʾǝnta ḥǝmāmu ʾarʾayana musǝnnāhu batiko ḥǝmza ḫaylu śaṭaṭa maśgarto . wagaṣṣu zafǝṣṣum baṣǝlmat farha wadangaḍa diyāblos rǝʾǝya bǝḥuta lǝdat baśǝgā ʾamlāk basiʾol warido . zaʾǝmlǝʿulāt . samāyāt warido . ḫǝllināhu zaʾiyǝtkaffal baʾaḥatti mǝkr mǝsla ʾabuhu samāyāta gabra mǝsla ʾabuhu ʾaklilomu lamalāʾǝkt waliqāna malāʾǝkt ḫayl walaḫayyālān ʾaṣf . walaʾagāʾǝzt manfas zaʾǝmqǝdma ʿālam mangǝśtu safānit laqǝddusān ʾǝzaz . ḫǝllināhu laʾab zaʾiyǝtrakkab . wǝʾǝtu ṭǝbabu laʾab wǝʾǝtu ḫaylu wǝʾǝtu yamānu wǝʾǝtu mǝkru wǝʾǝtu ḫǝllināhu ʾǝda mazrāʿtu zaʾab kawino . ʾǝnza naʾammǝn bahāymānotu nǝganni kama wǝʾǝtu bǝrhān ḫǝḍbat madḫanit mǝśǝwwār radʾet . wamamhǝr zayǝtqāwwam lana zayaʿāssi tawakāfi maṣnǝʿita qǝṣrǝna . wǝʾǝtu nolāwi ḫoḫǝt ʾanqaṣ fǝnota ḥǝywat faws sisāy maste makʷannǝn . naʾammǝn ḥǝmāmo lazaʾiyaḥammǝm . zatawalda baśǝgā zaʾiyǝtwallad mawito ḥaywa . walda ʾab tagamra zaʾiyǝtgammar . zaḫaṭiʾatana naśʾa ʾǝnza ʾalbo ḫaṭiʾata wamawito ḥaywa . ʾǝmsamāyāt ʾǝmḫaba ʾab ʾayḫǝʾa baḥǝmāmāta śǝgāhu bezawana . wadamo manfasa ḥǝywat waqǝddǝsāta manfas wahabana wamāya manṣǝḥe ziʾana . zayābarrǝh wǝsta ʾalbābihomu laʾǝlla yǝfarrǝhǝwo ʾǝsma mǝslehomu lazǝlufu hallo . zarassayana nakirāna lakʷǝllu fǝnota sayṭān ḥaddāse nafsāt zabottu kʷǝllǝna nǝtwekkal . zanta ʾamlāk kawino ʾǝmqǝdma ʿālam mǝsla ʾab . rǝʾǝyo laʿālam bamāʾsara ḫaṭiʾat ʾǝnza yǝthaggʷal . baḫayla ṭǝbabu ʾarwe yǝtkayyad baʾiyāʾmǝro gegāy lamot taqanya . faqido yǝfawwǝs tǝzmǝdda sabʾ tagamra bamāḥḍana dǝngǝl . taḫabiʾo lakʷǝllu ḫayl ʾǝlla basamāyāt māḫdar walaʾǝlla yǝtqāwwamā ḫayla baʾiyāʾmǝro sawwaromu . śǝgā labsa zayǝmāssǝn zaʾiyǝmāssǝn śǝgā mawāte rassayo zaʾiyǝmāssǝn zabaʾarʾayā śǝgā zamawāti ʾadām ʾarʾayā zaʾiyǝmāssǝn zabottu ʾarʾayā zayǝmāssǝn tanaśta . watǝʾzāzāta ṣǝdq bawangel maṭṭawa zawǝʾǝtu ṣawāʿe zabamangǝśt nǝḥyaw tamǝhirana wabawǝʾǝtu wangel māʾsara sayṭān tabatka kama ʾǝmmot ḥǝywata nǝtkāfal waʾǝmǝnna ʾiyāʾmǝro lǝbbunā nǝnśāʾ . wǝʾǝtuhi kawino sabʾa walda ʾǝgziʾabǝḥer ʾamlāk zatawalda ʾǝmʾadām mawāti baʾamsālu tasawiṭo naśʾo zaqadāmi latawalǝdo taḍanśa bǝʾsi zawǝʾǝtu ʾamlāk zabaʾamān . zabanabiyāt ʾaqdama taʿāwqo wabaḥawārǝyāt tasabka waʾǝmmalāʾǝkt taʾakʷta waʾǝmʾaba kʷǝllu tasabbǝḥa . tasaqla baʾǝntiʾana wabamasqalu kona ḥǝywatǝna ṣǝnʿǝna bezāna . zawǝʾǝtu mǝsṭir ḫǝbuʾ fǝśśǝḥā zaʾiyǝtweddāʾ zabottu kʷǝllu nafsa fǝtwata sabʾ yārǝḥǝq ʾǝmʾǝgziʾabǝḥer ʾiyǝkǝl kiyāhu ʾǝnza tǝṣawwǝr watra zayǝʾǝti sǝbḥat fǝqr ʾǝmʾǝgziʾabǝḥer ʾitǝsessǝl . wabaʾǝllā kanāfǝr ṣotā nagir ʾiyǝtkahal ṭǝnquqa zaʾǝmtǝkāt ḫǝbuʾa kona wayǝʾǝze kaśuta kona mǝsṭira lamahāymǝnān ʾakko kama yǝtraʾay ʾalā kama yǝtḫalay wǝʾǝtu zǝntu masqal zabottu nǝtmekkāḥ kama nǝsbǝḥo zabottu ʾǝlla yǝṭṭammaqu mǝʾmanān wafǝṣṣumān ʾǝmkʷǝllu zatanagra zayāstarǝʾi zaʾikona baʾamān ʾadḫanu nafsomu . bazǝntu ʾǝlla tǝṣannǝʿuhi ḥǝtu rǝʾsakkǝmu ʾaṣmǝmu ʾaʾzānikkǝmu ʾǝlla yǝtraʾayā ʾaʿuru ʾaʿyǝntikkǝmu ʾǝlla bagahād kama tāʾmǝru faqādo lakrǝstos wakʷǝllo mǝsṭira madḫanitǝkkǝmu . bǝʾsi waʾanǝst qǝddusān zahallokǝmu wǝsta tamakkǝḥo baʾǝgziʾabǝḥer ʾaḍmǝʾu zanta wǝsṭu lasabʾ krǝstos ḍamadana ḫaba ʾabuhu ʾaqrabana maṣiʾo ʾǝmdǝḫra ḥama warido wǝsta siʾol zawǝʾǝtu nafsāta mǝwwǝtān ḍewawa laḥǝywat . rǝʾǝyo mot ʾǝnza yǝwarrǝd baśǝgā gegayo waʾamsālo zakama yālammǝd wǝḫiṭa rǝʾǝyo balāʿlehu śǝna malakot ṣarḫa baqāl ʿabiy ʾǝnza yǝbǝl . mannu zǝntu zaʾǝmśǝlṭānǝya sabʾa labiso moʾani . mannu zǝntu wǝʾǝtu zaʾǝmśǝlṭānǝya tawhǝbo śǝgā lahagʷl yǝmśǝṭanni . mannu zǝntu zamǝdra labsa wawǝʾǝtussa samāyāwi wǝʾǝtu . mannu wǝʾǝtu zǝntu zabamusǝnnā tawalda wawǝʾǝtussa ʾiyǝmāssǝn . mannu zǝntu zanakir ʾǝmḥǝggǝya . mannu zǝntu zaʾǝmziʾaya yǝḍewwǝw . mannu zǝntu zabaḫayla nadda ʾǝsāt mǝsla mot yǝtbaʾas . mannu zǝntu zamoʾa laṣǝlmat . mannu zǝntu sǝbḥat ḥaddis zabaʾarʾayāzǝ tǝkallǝʾanni gabira zaʾǝfaqqǝd . mannu zǝntu ʾǝnbala ḫaṭiʾat zamota . mannu zǝntu zababǝzḫa bǝrhānu laṣǝlmat ʾaʿoro wazaʾiḫadagani laʾǝlliʾaya ʾǝsfǝn ʾalā kʷǝllo laḫaba samāyāt yǝsǝḥǝb ʾǝlla tawhǝbāni nafsāta . mannu zǝntu sǝbḥat zayǝkallǝʾ śǝgā ʾitǝmāssǝn . mannu zǝntu zalakifoto . ʾiyǝkǝl . mǝntǝnu zǝntu zayaʿāwwǝdo sǝbḥat zaʾiyǝtḥattat . tahagʷalku ʾǝmzǝntu . waʾǝmʾǝlliʾahu zaʾāmāssǝn balāʿlehomu ʾalbǝya . zǝwǝʾǝtu krǝstos zatasaqla . zabottu ḍagāmāy yamānāya kona watāḥtāy kama zalāʿlay wadaḫārāy kama zaqadāmāy . ʾǝmmutān tanśiʾo wasiʾola kayǝdo bamotu lamot damsaso ʾǝmdǝḫra tanśǝʾa baśālǝst ʿǝlat ʾaʾkʷato laʾab ʾǝnza yǝbǝl zaʾamlāk qāl ṭǝʾṭuʾ kamazǝ . ʾaʾakkʷǝtakka ʾab ʾakko bazǝntu kanāfǝr wǝdudāt waʾakko balǝsāna śǝgā zabātti ṣǝdq waḥasat yǝwaḍḍǝʾ waʾibazǝqāl zabakina nafǝst yǝtgabbar gǝbr yǝwaḍḍǝʾ ʾalā bazǝkku qāl . ʾaʾakkʷǝtakka nǝguś zabǝka lakʷǝllu yǝtʿawwaq ʾǝnta ʾitǝtʿawwaq waʾǝnta ʾitǝmaṣṣǝʾ wǝsta manāfǝst zaśǝgā zabaʾǝzna śǝgā ʾitǝḫallǝf ʾǝnta baʿālam ʾihallawat wabamǝdr ʾitǝtḫaddag ʾalā bazǝqāl zabalāʿlena manfas zalaka labāḥtitǝka yǝtnāggar ʾab zakiyāka yāfaqqǝr ʾab zakiyāka yǝweddǝs zabottu kʷǝllu māḫbara qǝddusān fǝṣṣumān kiyāka yǝṣewwǝʿu ʿārka kiyāka ʾaba kiyāka magābe kiyāka radāʾe . ʾamlāka kʷǝllu ʾǝsma laka kʷǝllu wakʷǝllu bǝka zahallo laka waʾalbo kālǝʾ zaʾikona zaziʾaka bāḥtitǝka zahalloka laʿālama ʿālam ʾamen . yāʾmǝr ʾǝnka nolāwi zakʷǝllo nafsāt mǝsṭira . ʾǝmdǝḫra ṣallaya laʾab kama tāʾmǝru watǝrʾayu ʾaʿarrǝg yǝbǝl ʾiyasus . baʾǝntazǝ yǝbal nolāwi maftǝw nagara ḫǝbuʾāt kama yāʾmǝru mannahi tasātafu baqǝddǝsāt walamannu yǝgabbǝru tazkāro baʾakkʷatet . waʿādi yǝngǝr ʾǝnza yǝbǝl nǝḥnahi ʾaḫawǝya bottu nǝṣṣawwan zabāḥtitu habta tamǝhirana kiyāhon nǝnśāʾ zayǝbe kama yahabanna zaʿayn ʾirǝʾǝya waʾǝzn ʾisamʿa wawǝsta lǝbba sabʾ ʾiʿarga zaʾastadālawa ʾǝgziʾabǝḥer laʾǝlla yāfaqqǝrǝwo . bakama yǝbe muse wabāʿǝdānǝhi nabiyāt bottu nǝḥnahi tawakilana lottu nahab sǝbḥata zalottu sǝbḥat waṣǝnʿ laʿālama ʿālam . wayǝbalu ḥǝzb ʾamen . ʾǝmdǝḫra tamaharu ḥǝzb ḫǝbuʾāt kāhnāt ʾakkʷateta yāqrǝbu . ʾakko ʾǝnka watra ḫǝbuʾāta zayǝtnāggar ʾalā baṗāsikā wabasanbata krǝstiyān wabaʾeṗifānǝyā wababaʿāla ḥamǝs . 203 baʾǝnta śimata qasis . qasis ʾǝnka yǝśśayam ʾǝnza samāʿta yǝkawwǝnǝwo kʷǝllu ḥǝzb bakama nagarku qadāmi ṭabiba bamaṣāḥǝft tǝḥuta nadāya zaʾiyāfaqqǝr warqa . zabǝzuḫa yǝṣāmmu batalǝʾǝko ladǝwwǝyān zatamakkara banǝṣuḥ zaʾǝnbala nawr laʾǝgʷāla māwtā zakona kama ʾab lamǝskinān talǝʾǝko zaʾiyǝrǝḥǝq ʾǝmbeta krǝstiyān zabakʷǝllu farāhe ʾǝgziʾabǝḥer yawwāh waṣǝmmǝw bakʷǝllu ʾǝnka kawino fǝṣṣuma yǝkun dǝllǝwa zayǝtkaśśat lottu zayǝḫeyyǝs kama ṣagā faws yǝnśāʾ . waśǝrʿatu laqasis kamazǝ yǝkun ʾamṣiʾomu kiyāhu zayǝśśayyam ʾanbiro ʾǝda ʾeṗisqoṗos diba rǝʾsu qasāwǝst ʾǝnka yǝlkǝfǝwo ʾeṗisqoṗos yǝṣalli wayǝbal kamazǝ . 204 ṣalota śimata qasis . ʾǝgziʾabǝḥer ʾab laʾǝgziʾǝna ʾiyasus krǝstos zaʾiyǝtnaggar bǝrhān zaʾalbo ṣǝnfa waʾalbo māḫlaqta ʾǝgziʾo zaśarāʿka kʷǝllo baśǝrʿat wabamǝkr ṭǝʾṭuʾ ḫallayka lakʷǝllu zaʾǝmǝnneka tǝgbar sǝmʿanna ʾǝgziʾo wanaṣṣǝr diba zǝntu gabrǝka wakǝfǝl lottu manfasa ṣagā wamǝkr waṣǝnʿ habo manfasa qǝssǝnnā zaʾiyǝrassǝʾ waʾiyǝtnaśśat zalottu tafaṭra mafqare hāymānot yǝkun mastanāgǝra mǝsleka kama yǝtwakaf wayǝrʿay ḥǝzbaka ʾastaḥāmimo bafǝrhāt wanǝṣḥa lǝbb baqǝddǝsāt baṭǝbab wabaḥawwǝṣo manfas qǝddus baradʾeta ziʾaka ʾǝgziʾo . bakama fatawka ʾǝmḥǝzbǝka yǝkun ḫǝruya bakama tǝʾzāz zaʾazzazko lamuse yǝsʾal liqānāta waʾaṣgabkomu manfasa zaṣaggawko laqʷǝlʿeka muse . wayǝʾǝzeni ʾǝgziʾo hab lazǝntu zaʾiyaḫallǝq manfasa zawahabko laʾǝlla ʾǝmǝnneka tamaharu . walaʾǝllahi bomu tamǝhiromu ʾamnuka banǝṣuḥ . kǝfǝlo ʾǝgziʾo yǝṣgab ṭǝbaba ḫǝbuʾātika wayǝrʿay ḥǝzbaka barǝtuʿ lǝbb wazabaṣǝdq wǝddāse yǝsabbǝḥ wayāʾkʷǝt banagara māḥletǝka lazǝlufu lelita wamaʿālta lasǝma ziʾaka ʾǝgziʾo . ʾǝnza yǝṣāmu batǝfśǝḥt wabasalām watǝʿgǝśt yǝkun nǝwāya ḫǝruya wabottu yǝṣur watra masqalo lawāḥǝd waldǝka ʾǝgziʾǝna ʾiyasus krǝstos zabottu laka sǝbḥat waʾǝḫiz lakʷǝllu laʿālama ʿālam . waḥǝzb yǝbalu ʾamen . wayǝssālamǝwo kāhnāt wakamāhu ḥǝzbǝni baʾammǝḫā qǝddǝsāt . 205 baʾǝnta qasis zakama yāstaḥāmmǝm lamaśwāʿt baṣāmā lazǝlufu ṣalot . ʾǝmdǝḫra taśayma ʾǝnka yāstaḥāmǝm lamaśwāʿt baṣāmā lazǝlufu ṣalotāta ʾǝnza yǝgabbǝr . wayǝḫdǝr wǝsta betu wayǝressi māḫdaro zawǝsta beta krǝstiyān yāʿrǝf bāḥtitu ʾǝnza ʾiyāstǝt saʿātāta laṣallǝyo . wayǝnbar ʾǝnza yǝśellǝs ṣoma ʾaḥatta ʿāmata kama fǝṣṣuma yǝkun ḫǝllināhu baʾamṭāna ḫaylu ʾǝnza lakʷǝllu nafs ʾiyǝtnewwāḫ ʾalā bakʷǝllu ʾabayǝno yǝgbar qasis waʾǝmmahi ʾeṗisqoṗos laʾǝmma takaśta lottu latanāgǝro layǝtnāgar waʾǝmma ʾalbo zayǝtnāggar yārmǝm . wagǝbra ziʾahu layaḫalli . 206 baʾǝnta śǝrʿata qasis . wǝsta ʾabyātǝni ḥawwiṣo yǝtnāgar zayǝdallǝwo waʾǝmma ʾakko basǝʾlata ʾǝgziʾabǝḥer layǝfawwǝs . walaʾǝlla takaśta lomu latanāgǝro yǝtnāgar waṣoro lazatasaqla baʾǝntiʾahomu yǝṣur wayǝṣalli baʾǝnta kʷǝllu ḥǝzb . qasis waʾǝmma ʾakko ʾeṗisqoṗos sisāyo waʿārāzo ʾiyaḫalli ʾǝsma ʾǝgziʾabǝḥer yǝḫelli lottu bazayāʾammǝr . waʾǝmmassabo zayǝhubo sisāyo waʿārāzo laʾǝmma takaśta lottu ʾǝmkālǝʾ yǝnśāʾ yaʾakkǝlo ʾǝmzawahabo zayǝbaqqʷǝʿ bāḥtitu yǝnśāʾ . waʾiyǝnśāʾ fadfāda . qasis watra yǝkun ḫayyāla bahāymānotu zaʾiyǝṣannǝn ʾǝsma zakamazǝ yǝfaqqǝd ʾǝgziʾabǝḥer wayǝfattǝn lǝbba kama ʾǝnta wǝsṭu ʾiyǝbaqqʷǝl ʾaswāk wanakira ʾitarassǝyo ʾǝmṣagāhu laʾǝgziʾabǝḥer . diba śannāy śǝrnāy ʾitǝḫdǝgo lakǝrdād yǝbqʷǝl ʾalā ṣāḥǝyǝyyo wamǝtǝrro ʾǝsma dǝllǝw wǝʾǝtu laʾǝsāt . bǝrhānaka ʾiyǝkdǝn ṣǝlmat mahar qasis lakʷǝllu maʾmanān watra ʾǝnza maʿālta walelita ruṣataka tǝfeṣṣǝm ʾǝsma wǝluda bǝrhān ʾiyaḥawwǝru baṣǝlmat . tǝmhǝrta qasis baṭǝbab yǝkun bafǝrhāt wabaraʿād tusuḥ . wakamāhu ʾeṗisqoṗos batǝmhǝrtǝni ʾiyābzǝḫ nagara ʾalā zayǝsammǝʿǝwo wazayǝklu ʾaṣnǝʿo . wayǝdallǝwo laqasis zayǝmehǝr yǝzkǝr kama baʿǝlata ʾǝgziʾabǝḥer yǝtḥattat qāla kama sǝmʿ laḥǝzb yǝzlǝf ʾǝlla ʾisamʿǝwo . hallo yǝqum qǝdma sǝbḥatihu laʾab ʾǝnza yǝnaggǝr baʾǝnta zamahara kamazǝnu ʾǝngā mahara kama rǝʾsu ʾiyǝthagʷal . 207 baʾǝnta ʾǝlla yǝsammǝʿu wayāstaḥāmmǝmu . baʾǝnta ʾǝlla yǝsammǝʿǝwo yǝṣalli kama ʾǝgziʾabǝḥer yahabomu ṭǝbaba manfas ʾaʾmǝro waṣǝdq . waʾiyǝgdǝf kama rakabā baka bāḥrǝya baqǝdma ʾaḥrǝw ʾalā yǝftǝn ʾǝlla yǝdallǝwomu ʾǝlla yǝsammǝʿu wayāstaḥāmmǝmu ʾǝmmabo zayǝfarri balāʿlehomu nagaro samiʿomu waʾǝllassa tahagʷilu waʾiyǝsammǝʿu wǝʾǝtu yǝtwaqqaś baḥagʷilomu . lakalabāt ʾitahab qǝddǝsāta ʾǝlla yǝsammǝʿǝwo laqāl wayǝgabbǝru gǝbra śannāya tǝʾmǝrtomu yāʾmǝr . wabakʷǝllu ʾeṗisqoṗos ʾǝnbala ḥis yǝtʿaqab kama laʾǝlla yǝgabbǝru tǝmhǝrto śannāya ʾiyāstǝtomu . 208 baʾǝnta ʾǝlla yǝdǝḫǝnu waʾǝlla yǝthaggʷalu . tǝʾmǝrtomu kamazǝ bamanfas tafatinomu batǝkkāz wababǝkāy ʾastaḥāmǝmo ʾarmǝmo tǝʿgǝśt ʾitaqʷaṭṭǝʿo ʾanqalqǝlo rǝʾs zabaḥǝmām bǝkāy wagaʿār . gǝbaruhi batǝgāh banǝṣḥa śǝgā ṣom yawwǝhat ṣallǝyo watra tǝmhǝrta hāymānot tǝḥtǝnnā fǝqra ʾaḫaw ḥǝmām waṣāmā fǝqra ʾǝngǝdā taʾazzǝzo ḫirut sǝrgǝw bakʷǝllu bǝrhān . walaʾǝlla ʾiyǝgabbǝru fǝre ḥǝywat tǝʾmǝrtomu kamazǝ . tǝzhǝrt hukat zawʿ nǝzǝhlāl tǝfgǝʿt nagʷargʷār qʷǝṭṭǝʿā . hǝyyanta gǝbromu fatiwa mabālǝʿt musǝnnā maʿāt ʾiʾamin saḥaq zabakantu hukat ʾastǝto rasiʿ māʿlet śǝśśǝʿt ʾafqǝro rabāḥ fǝqra warq qǝnʾat wakḥ sǝkār tǝʿbit nabib ʾafqǝro kǝbr zǝʾǝnka kʷǝllu ṣǝlmat . zakamazǝ ḫaśaśa yǝtʾamar . laʾǝlla yǝdallǝwomu nǝgr . walaʾǝllassa ʾiyǝssaṭṭawka ʾitǝṣāmu . walaʾǝllassa yǝzarrǝʿu wǝsta mǝdr zaʾiyǝbaqqʷǝl ḥǝmāma yaḫāśśǝśu larǝʾsomu . 209 baʾǝnta maftǝw qasis kama yānsosu wǝsta ʾabyāta dǝwwǝyān . qasis maftǝw yānsosu ḫaba ʾabyāta dǝwwǝyān mǝsla diyāqon . wayaḥawwǝṣ ladǝwwǝyān wazamaftǝw yaḫalli mafqǝdomu wafadfādassa lamǝʾmanān . ʾǝlla yǝdawwǝyu nadāyān ʾǝmbeta krǝstiyān yǝsessayu kama ʾǝlla yǝtqannayu mǝṣwāta yābǝʾu wǝsta fǝśśǝḥā ʾǝgziʾomu . ḥaddisān nǝʾusa krǝstiyān yǝṣnǝʿu banabiyāt wabaqāla tǝmhǝrt wabaqālāta wangel . ṣalota ʾiyāstǝtu ʾǝsma zarǝʾsa malāʾǝkt wǝʾǝtu zayǝmehǝromu zanta yāʾmǝru kama malāʾǝkt ṭǝqa ʾabbisomu ʾimahakomu . yǝṣum ʾǝnka qasis walaʾǝmma ʾaftawo yǝnśāʾ wayna ʾǝmṣǝwāʿa qǝddǝsāt baʿaqǝm ʾabayǝno zayaʾakkǝlo kama zatawhǝbo lafaws sǝte . ʾiyǝkuno laḥǝmām . wabaḥǝmāmussa ʾaḥmālāta waʿāśāta yǝsesay . walagǝbru yaḫalli . bakʷǝllu ʾarʾayā yǝkun lamahāymǝnān . kāhnāt ʾǝmgǝbra qǝddǝsāt ʾiyǝrḥaqu . qasis yǝwaddǝs wayāʾkʷǝt kama ʾǝnta ʾeṗisqoṗos . sǝbḥat zawatra babeta krǝstiyān yǝngǝru ʾaḥadu ʾaḥadu babbagizehu yǝtbārayu yǝngǝru kamazǝ yǝbalu . ṣagāhu laʾǝgziʾabǝḥer yahallu mǝsla kʷǝllǝkkǝmu . waḥǝzb yǝbalu mǝsla manfasǝka . kāhǝn yǝbal ʾaʾkʷǝtǝwo laʾǝgziʾabǝḥer . ḥǝzb . yǝbalu . rǝtuʿ wayǝdallu . laka laʾab zaʾiyǝmāssǝn madḫane nafsǝna wamaśarata ṭǝbabāt ʿāqābe ʾalbābina . zaʾǝnta wǝsṭa ʿaynǝna ʾabrāhka waṣǝlmata ḫǝllināna . bazaziʾaka ʾaʾmǝro ṣallalkana ʾanta . zatawhǝba lamusǝnnā zatǝkāt bǝʾse ʾadḫanka bamasqalu lawāḥǝdǝka ḥaddasko bazaʾiyǝmāssǝn zasǝḥtatāt baṭṭala . batǝʾzāzǝka wabamota waldǝka bezawka ḥǝzbaka wazatagadfa ḫaśaśka . wabaʾǝnta zǝntu nǝḥna ʾagbǝrtika nǝsebbǝḥakka ʾǝgziʾo . waḥǝzb yǝbǝlu nǝsebbǝḥakka . kāhǝn yǝbal nǝweddǝsakka ʾǝgziʾo zawatra yǝsebbǝḥu sǝbḥata māḥlet liqāna malāʾǝkt baʾiyārmǝmo ʾǝnbala ʿǝraft wǝddāse sǝbḥat ʾakkʷatet zaʾagāʾǝzt bamaḥālǝy yǝsebbǝḥuka ʾǝgziʾo zafannawka mǝkraka ziʾaka qāla ziʾaka ṭǝbaba waziʾaka ḥǝwāṣe zahallo mǝsleka ʾǝmqǝdma ʿālam ʾǝnbala yǝtgabbar zaʾitagabra qāl zatarǝʾǝya baśǝgā lamadḫanita tǝzmǝdda sabʾ waldǝka wafǝqurǝka ʾiyasus krǝstos zaʾagʿāzana ʾǝmʾarʿuta ḫaṭiʾat baʾǝnta zǝntu nǝḥna lamidana ʾagbǝrtika nǝweddǝsakka ʾǝgziʾo waḥǝzbǝni kiyāka nǝweddǝs . waḥǝzb yǝbǝlu kiyāka nǝweddǝs ʾǝgziʾo . kāhǝn yǝbal laka zaʾǝmlǝbbǝna wǝddāse nǝśellǝs wahābe ḥǝywat ʾǝgziʾo ḥawwāṣe nafsa tǝḥutān . manfasa mǝnduba ʾitahayyaya zatǝtwekkafomu laʾǝlla yǝssaddadu radāʾi laʾǝlla wǝsta śarm walaʾǝlla yǝtmanaddabu madḫǝn . larǝḫubān zatǝḫelli watǝtbeqqal lagǝfuʿān ʿārka mahāymǝnān mastanāgǝr laṣādǝqān wamāḫdar lanǝṣuḥān walaʾǝlla baṣǝdq yǝṣewwǝʿǝwo samāʿi lamaballat kadāni wabālāḥi laʾǝgʷāla māwtā zatǝhub marḥa rǝtuʿa labeta krǝstiyān . zatakalka lātti mǝʿrāfa sǝbḥat hāymānot gubāʾe manfas habta ṣagā waḫayl . laka ʾǝnza nǝweddǝs waʾināʿrǝf lazǝlufu baʾalbābina nāstamāssǝl ʾamsāla mangǝśtǝka bottu baʾǝntiʾaka wabaʾǝnta fǝqur waldǝka ʾiyasus krǝstos zabottu laka sǝbḥat waʾǝḫiz laʿālama ʿālam ʾamen . waḥǝzb yǝbalu ʾamen . waʾǝmmassa zanabiyāt bozayǝfattu ʿǝśetomu yǝnśāʾ manfaqa lelit tamaʿādu babaynātikkǝmu waṣallǝyu waʾǝllassa yǝtlahāqu ʾǝmḥǝzb yǝsabbǝḥu . ʾǝsma bayǝʾǝti saʿāt tanśiʾo ʾǝgziʾǝna sabbǝḥo laʾab . rǝʾǝyu ʾowǝluda bǝrhān zaʾamna baqāla ʾǝgziʾabǝḥer yaḥawwǝr kama ʾǝgziʾabǝḥer yaḥawwǝr bazǝntu ʿālam kama hǝya yahallu ḫaba hallo wǝʾǝtu . 30 baʾǝnta śimata diyāqonāt . zayǝśśayyam diyāqon yǝśśayam bakama qǝdma zatanagra zataḫarya śǝmura nǝṣuḥa wazaʾikona lāʿlāʿa waʾimanzāhlǝla zaʾaḥatta bǝʾsita ʾawsaba ʾǝnza sǝmʿa yǝkawwǝnǝwo kʷǝllomu mǝʾmanān zaʾitaʾasra batagbāra zǝntu ʿālam wazaʾiyābazzǝḫ kina watagbāra wazabo wǝlud waʾǝmmassabo bǝʾsita wawǝluda fǝṭuna yǝmǝhǝrǝwomu gabira śannāy wanǝṣḥa kama śǝmurāna kawinomu labeta krǝstiyān laqanonā qǝne . taḫalli lomu beta krǝstiyān . waʾǝmuntuhi yǝkunu ʾǝstǝrkubāna laḥǝgg walagǝnāy . wadiyāqonǝssa labeta krǝstiyān yǝtlaʾak wamalʾǝktussa ladiyāqon kamazǝ . qadāmi ʾǝmqāla ʾeṗisqoṗos yǝtʾazzaz wazawǝsta wangel layǝgbar ʾǝnza ʾiyaḥaṣǝṣ walakʷǝllu beta krǝstiyān mǝsāle laḫǝbuʾāt yǝkun . 301 baʾǝnta diyāqon zayǝtlaʾak waʾǝngǝdā yǝtwekkaf . diyāqon yǝtlaʾak waʾǝngǝdā yǝtwakaf maʿāssǝbāta yǝʿqab laʾǝgʷāla māwtā yǝkun kama ʾab wǝsta kʷǝllu ʾabyāt yānsosu kama laʾǝmma bonu mǝndub badawe waʾǝmmahi baṣāʿr . waʾabyāta nǝʾusa krǝstiyānǝhi ḥawiro kama yāṣnǝʿomu laʾǝlla yǝnāffǝqu walaʾǝllahi ʾiyāʾammǝru yǝmharomu . laʾǝllahi motu yāstagābǝʾomu ʾǝnza yāsaraggǝwomu wayǝgannǝzomu laʾǝlla konu ʾǝngǝdā ʾǝlla yǝtḫāllafu ʾǝmbǝḥer labǝḥer yǝmrāḥ . laʾǝlla yǝṣṣennasu wayǝfaqqǝdu radʾeta yǝngǝro laʾeṗisqoṗos walabeta krǝstiyān . watra ʾiyāṣḥǝbo bāḥtitu basanbata krǝstiyān yāzakkǝro kama yāʾmǝr . yǝkun nǝquha lagize ṣalot . waʾǝnza yānsossu babeta krǝstiyān yǝkun mastaḥāyyǝṣa kama yǝrʾay ʾǝmmabo zayǝqawwǝm wǝsta beta krǝstiyān bazāwʿ . walaʾǝmmani mastaḥāyyǝṣ wanabābi walakʷǝllu zarǝʾǝya wasamʿa yǝzlǝfo walazamaftǝw ʾafʾa yātakkǝlo kama kālǝʾān rǝʾǝyomu yǝfrǝhu . walaʾǝmmassa tanassǝḥa yāstabqʷǝʿ lottu . waʾǝmmassabo zaʾitagānaya wanabara baʾabasāhu yǝḥur wayǝngǝro laʾeṗisqoṗos wayāqǝmo sabuʿa ʿǝlata . waʾǝmdǝḫra yǝṣawwǝʿo kama ʾiyǝḍḍewaw ʾǝmsayṭān . waʾǝmmassa gabiʾohi ʾinassǝḥa yǝtmatar ʾǝska tanassiḥo banǝṣuḥ lāʿlehu yǝmaṣṣǝʾ wayǝtgānnay . wadiyāqonǝssa ʾǝmmahi bahagar waʾǝmmahi baḥayqa bāḥr yānsosu . ʾǝmmabo zatasabra babāḥr ḥamaru kama yǝgnǝz śǝgāhomu . kamāhu ʾǝnka bamāḫdara ʾǝngǝdāhi yǝḫśǝś ḥǝmumahi wagǝdufa waṣǝnnusa waʾǝmma ʾakko badna zaʾarʾaya yǝngǝro labeta krǝstiyān kama zamaftǝw lallaʾaḥadu yaḫallǝyu laradʾetomu . sǝburānahi wadǝwwǝyāna maftǝw yǝḫḍǝb kama yǝtqalalu ʾǝmṣāʿr . walalla ʾaḥadu ʾaḥadu ʾǝmbeta krǝstiyān yǝtwahab radʾetomu . 302 baʾǝnta mimaṭana maftǝw qasāwǝst wadiyāqonāt wanǝfqa diyāqonāt zayǝqawwǝmu labeta krǝstiyān . qasāwǝst 10wa2 diyāqonāt 6 wanǝfqa diyāqonāt 104 maʿāssǝbāt ʾǝlla qǝdma yǝnabbǝrā 104 . ʾǝmdiyāqonāt 1 ḫǝruy ʾǝstǝrkub yǝkun marāḥe zakamazǝ yǝtḫaray laʾǝngǝdā . beta krǝstiyān yǝtlaʾak banǝṣuḥ wǝsta matākǝftihu yahallu . wayǝkunā bakʷǝllu kama ʾǝnta ʿaynā labeta krǝstiyān zabafǝrhāt yǝzennu . waʾarʾayā yǝkunomu laḥǝzb bamǝḥrat ʾǝnza yǝzenu kamazǝ . 303 baʾǝnta śǝrʿata qǝne beta krǝstiyān . nǝqum babba1 ʾaʾmirana makānana . nǝʾusa krǝstiyān yǝtgaḥaśu rǝʾǝyo māʾkalekkǝmu ʾiyǝtrakab śǝʾub waʾimastazāwǝʿ . ʾalʿǝlu ʾaʿyǝnta lǝbbǝkkǝmu ʾǝsma yǝḥewwǝṣu malāʾǝkt . rǝʾǝyu zaʾiyaʾammǝn yǝtgaḥaś baḫǝbur ḫǝllinā nǝsʾal . ʾiyǝkun ʾǝmwǝstetǝna zammāwe ʾiyǝkun taqayyāme baʾǝkkit wabaḥǝbl . ʾalbo zayahallu yǝtgaḥaś . rǝʾǝyo kama wǝluda bǝrhān nǝqrab laʾastabqʷǝʿo ʾǝgziʾǝna wamadḫanina ʾiyasus krǝstos . qasis waʾǝmmahi diyāqon ʾanbibo ḥǝzb yǝṣelli ʾǝnza yǝsgǝd . waʾǝmzǝ yǝbǝl diyāqon kamazǝ . baʾǝnta qǝddǝst samāyāwit salām nāstabaqqʷǝʿ kama ʾǝgziʾabǝḥer yāstasālǝmanna baśāhla ziʾahu . baʾǝnta hāymānotǝna nāstabaqqʷǝʿ kama ʾǝgziʾabǝḥer yahabanna ʾǝska fǝṣṣāmena ʾǝntiʾahu hāymānota banǝṣuḥ nǝʿqab . baʾǝnta māḫbarǝna nāstabaqqʷǝʿ kama ʾǝgziʾabǝḥer ʾǝska fǝṣṣāmena baḫǝbrata manfas qǝddus yǝʿqabanna . baʾǝnta tǝʿgǝśtāta nafsāt nāstabaqqʷǝʿ kama ʾǝgziʾabǝḥer bakʷǝllu mǝndābena bafǝṣṣāme tǝʿgǝśt yǝṣaggǝwanna . baʾǝnta ḥawārǝyāt nāstabaqqʷǝʿ kama ʾǝgziʾabǝḥer yahabanna nāśmǝr bakama ʾǝmuntu ʾaśmaru makfaltomu warǝstomu yǝkfǝlanna . baʾǝnta qǝddusān nabiyāt nāstabaqqʷǝʿ kama ʾǝgziʾabǝḥer mǝslehomu yǝḫʷallǝqʷanna . baʾǝnta qǝddusān samāʿtāt nāstabaqqʷǝʿ kama ʾǝgziʾabǝḥer yahabanna nǝfaṣṣǝm kiyāhā gǝʿza . baʾǝnta ʾeṗisqoṗos nāstabaqqʷǝʿ kama ʾǝgziʾabǝḥer yahabanna kiyāhu lanawwāḫ mawāʿǝl balǝbbunā yārtǝʿ qāla hāymānot banǝṣuḥ zaʾǝnbala nawr qawāmihā labeta krǝstiyān . baʾǝnta qasāwǝst nāstabaqqʷǝʿ kama ʾǝgziʾabǝḥer . ʾiyāsassǝl ʾǝmǝnnehomu manfasa kǝhǝnat waṣāhq wafǝrhāta ʾǝgziʾabǝḥer ʾǝska fǝṣṣāme yǝṣaggǝwomu waṣāmāhomu yǝtwakaf . baʾǝnta diyāqonāt nāstabaqqʷǝʿ kama ʾǝgziʾabǝḥer yahabomu mǝrwāṣa fǝṣṣuma yǝruṣu wabaqǝddǝsǝnnā yǝqrabu waṣāmāhomu wafǝqromu yǝzzakar . baʾǝnta maballatāt wamaʿāssǝbāt nāstabaqqʷǝʿ kama ʾǝgziʾabǝḥer yǝsmāʿ sǝʾlaton wafadfāda ṣagā manfas yǝṣaggǝwon baʾalbābihon wayǝtwakaf ṣāmāhon . baʾǝnta nǝfqa diyāqonāt waʾanāgʷǝnǝsṭis wadiyāqonāwit nāstabaqqʷǝʿ kama ʾǝgziʾabǝḥer yahabomu ṣāhqa hāymānotomu yǝfaṣṣǝm . baʾǝnta danāgǝl nāstabaqqʷǝʿ kama ʾǝgziʾabǝḥer yahabomu ʿāsba dǝngǝlǝnnāhomu ʾaklila kǝbr yǝkunu laʾǝgziʾabǝḥer wǝluda waʾawālǝda wayǝtwakaf ṣāmāhomu . baʾǝnta mastaʿāggǝśān mahāymǝnān nāstabaqqʷǝʿ kama ʾǝgziʾabǝḥer yahabomu ʿāsbomu batǝʿgǝśt yǝnśǝʾu . baʾǝnta ḥǝzbāwǝyān mahāymǝnān nāstabaqqʷǝʿ kama ʾǝgziʾabǝḥer yahabomu fǝṣṣuma hāymānota yǝʿqabu . baʾǝnta nǝʾusa krǝstiyān nāstabaqqʷǝʿ kama ʾǝgziʾabǝḥer yahabomu makfaltomu waḫǝḍbata ḫaṭiʾat wabamāḫtama qǝddǝsāt yǝʿqabomu . baʾǝnta nǝguś nāstabaqqʷǝʿ kama ʾǝgziʾabǝḥer bǝzuḫa salāma yǝṣaggǝwo . baʾǝnta makʷānǝnt waʾǝlla baśǝlṭānāt nāstabaqqʷǝʿ kama ʾǝgziʾabǝḥer yahabomu ṭǝbaba wafǝrhāta ziʾahu . baʾǝnta kʷǝllu ʿālam nāstabaqqʷǝʿ kama ʾǝgziʾabǝḥer yāqdǝm ḫallǝyo wayaḫalli lalla ʾaḥadu ʾaḥadu zayǝḫeyyǝs . baʾǝnta ʾǝlla yǝnaggǝdu babāḥr wabayabs nāstabaqqʷǝʿ kama ʾǝgziʾabǝḥer bayamāna śāhl yǝmrǝḥomu . baʾǝnta sǝdudān nāstabaqqʷǝʿ kama ʾǝgziʾabǝḥer yahabomu tǝʿgǝśta watǝmhǝrta śannāya wayǝṣaggǝwomu ṣāmāhomu fǝṣṣuma . baʾǝnta ʾǝlla nomu ʾǝmbeta krǝstiyān nāstabaqqʷǝʿ kama ʾǝgziʾabǝḥer yǝṣaggǝwomu makāna ʿǝraft . baʾǝnta ḥǝmumān wadǝwwǝyān nāstabaqqʷǝʿ kama ʾǝgziʾabǝḥer fǝṭuna yǝfawwǝsomu wayǝfannu śāhla wamǝḥrata lāʿlehomu . baʾǝnta ʾǝlla ʾabbasu ʾaḫawina nāstabaqqʷǝʿ kama ʾǝgziʾabǝḥer ʾiyǝtqayyamomu nāhya wasāḥta yahabomu ʾǝmmaʿātu . baʾǝnta zǝnāmāt nāstabaqqʷǝʿ kama ʾǝgziʾabǝḥer yǝfannu ḫaba zayǝtfaqqad makān zǝnāma . baʾǝnta fǝre mǝdr nāstabaqqʷǝʿ kama ʾǝgziʾabǝḥer yahabā fǝrehā lamǝdr lazarʾ walamāʾrar . walakʷǝllǝna ʾǝlla baṣalot nǝsǝʾǝl wanāstabaqqʷǝʿ bamanfasa salām yǝkdǝnanna wayǝkfǝlanna wayǝṣaggǝwanna nǝqrab wanǝsʾal laʾǝgziʾabǝḥer ṣalotana yǝtwakaf . waʾǝmdǝḫra zanta yǝbe diyāqon ʾeṗisqoṗos baʾǝdehu yǝqṣǝb . wadiyāqon yǝbal nǝtnaśāʾ bamanfas qǝddus kama labbiwana nǝlhaq baṣagāhu wanǝtmakkāh basǝma ziʾahu wanǝtḥanaṣ diba maśarata ḥawārǝyāt . nǝqrab wanǝsʾal laʾǝgziʾabǝḥer kama taśaṭiwo ṣalotana yǝtwakaf . waʾǝmzǝ yǝbal ʾeṗisqoṗos wayǝfaṣṣǝm ṣaloto . waḥǝzb yǝbalu ʾamen . kamazǝke diyāqon kama bafǝrhāt wabafǝtwat yǝnaṣṣǝrǝwo baʾǝnta muqata manfas fǝṣṣuma yǝkun ḥǝywatu laʾǝlla yǝbawwǝʾu beta maqdas yāstaḥayǝṣ wayāstaḥatǝt mannu ʾǝmuntu laʾǝmma ʾabāgǝʿ waʾǝmma takʷlāt . waḥatito lazayǝdallǝwo yābǝʾ kama mastaḥāyyǝṣ ʾiyǝbāʾ wǝsta gǝʿzǝnnāhā labeta krǝstiyān waʾiyǝkśǝt ḫaṭiʾatu diba rǝʾsu layǝkun . 304 baʾǝnta ʾǝlla yǝdeḫaru baqǝddǝst māḫbar ʾafʾa layǝqumu . ʾǝmmabo zatadḫiro maṣʾa sǝbḥata nagh tanāgiro waʾǝmqǝddǝsāt tafaṣṣimo zakona kawino ʾafʾa layǝqum ʾiyābǝʾo diyāqon ʾarʾayā yǝʾǝti zātti ladaḫārit ʿǝlat wakama badǝmḍa baʾatu ʾiyǝkun hukat laʾǝlla yǝṣellǝyu wamaṣiʾo warakibo ʿǝṣǝwa ʾiyǝgʷadgʷǝd baʾǝnta zaʾaqdamna nagira . waʾǝmdǝḫra ʾastagābʾu qǝddǝsāta yǝbāʾ māʾmǝn waʾǝmmahi māʾmǝnt yǝbal diyāqon waʾǝmma ʾakko qasis baʾǝnta ʾakkʷatet waʾǝmma ʾakkʷatetǝna nāstabaqqʷǝʿ kama ʾǝgziʾabǝḥer bamaṣḥafa ḥǝywat sǝʾlatana yǝṣḥaf waʾamlāk zalaʿālam yǝzzakaranna bamǝʿrāfa qǝddusān bazaziʾahu bǝrhān . baʾǝnta zatadǝḫǝra ʾǝḫuna nāstabaqqʷǝʿ kama ʾǝgziʾabǝḥer yǝṣaggǝwo ṣǝhiqa yāstaḥāmmǝm wayǝmiṭ ʾǝmǝnnehu māʾsara zǝntu ʿālam wayahabo gǝʿza śannāya wafǝqra watasfā . wakāʿba ʾǝmmanibo ʾǝmʾaḫātina diyāqonāwit tadǝḫǝrat waʾihalliwā yǝzenu baʾǝntiʾahā kama yǝsʾalu kamazǝmma diyāqon yǝzenu baṣāhq yǝṣnǝʿu wamāʾsara fǝqr yǝmlǝʾu wazataʾatata watadǝḫǝra yǝtgaśaṣ . waʾǝmmabo bǝʾsit ʾǝnta taḫayyalā bǝʾsi yǝḥtǝt baʾastaḥāmǝmo diyāqon laʾǝmma baʾamān zǝntu walaʾǝmma taḫayyalǝwā waʾǝmmani zataḫayyalā ʾikona ʿārka . waʾǝmmassa ʾamān kamazǝ wǝʾǝtu ʾǝmmani lǝḥut yǝʾǝti baʾǝnta zataḫayyalǝwā yāʿrǝg laṗāṗṗās kama bakʷǝllu tǝtʿawaq kawinotā mǝslena . waʾǝmmani zataḫayyalā mǝʾmana wǝʾǝtu ʾiyǝbāʾ wǝsta takanǝso waʾǝmmahi tanassǝḥa ʾiyābǝʾo diyāqon . waʾǝmmassa nǝʾusa krǝstiyān wǝʾǝtu watanassǝḥa yǝṭṭamaq wayǝtkanas waʾǝllassa tanassǝḥu diyāqon yǝgaśśǝṣomu wayǝsǝdomu ḫaba qasāwǝst waʾǝmma ʾakko ḫaba ʾeṗisqoṗos kama yǝtmaharu wayāʾmǝru tǝmhǝrta mannu ʾǝngā wǝʾǝtu ṭabib zayǝkǝl . wayǝgabbǝr malʾǝkto wayǝfeṣṣǝm śimato baṣalot zalfa . yāstarākǝb diyāqon tǝkkāza rassiyo lamalʾǝkt walatǝmhǝrt śannāy lafǝqr walāḥ waqǝdma ʾaʿyǝntihu fǝrhāta ʾǝgziʾabǝḥer zahallawa zakamazǝke wǝluda bǝrhān yǝssammay . 305 baʾǝnta śimata diyāqon . śǝrʿatu ladiyāqon kamazǝ tǝkun ʾeṗisqoṗos bāḥtitu yānbǝr ʾǝda lāʿlehu ʾǝsma ʾitaśayma lakǝhǝnat zaʾǝnbala laqǝne talǝʾǝko laʾeṗisqoṗos walabeta krǝstiyān . wadiba śimata diyāqon ʾeṗisqoṗos kamazǝ yǝbal . ʾǝgziʾabǝḥer zakʷǝllo faṭarka wabaqāl ʾaśargoka wabazaʾiyǝtnaggar ʿālam tāʿarrǝf wabadiyāqon zatalǝʾkka banabiyātika ḥǝywata zalaʿālam ʾabrāhka lāʿlena ʾaʾmǝro ʾamlāk ʿabiya mǝkr walakʷǝllu sǝbḥat gabāri ʾab laʾǝgziʾǝna ʾiyasus krǝstos zafannoka yǝtlaʾak faqāda ziʾaka kama kʷǝllu tǝzmǝdda sabʾ yǝdḫan wakaśatka lana faqāda ziʾaka waḫayla ṭǝbabǝka . waḥǝwāṣe ziʾaka zatāfaqqǝr waldaka ʾiyasus krǝstos ʾǝgziʾa bǝrhān wamakʷannǝna makʷānǝnt ʾǝgziʾa ʾagāʾǝzt waʾamlāka ʾamālǝkt hab manfasa ṣagā waṣǝhiqa diba zǝntu gabrǝka kama tahabo ṣāhqa bazayǝdallu ṣǝnʿa waḫayla kama yāśmǝrka ʾǝgziʾo . habo ʿāsba baḥǝgg wayǝkun ḫǝfura waḫera . ʾǝnza habo fǝqra ʾǝgʷāla māwtā waʾafqǝro ʾǝber śannāya waʾafqǝro maʿāssǝb mǝwqa layǝkun bamanfas qǝddus . ʾabrǝh lottu ʾǝgziʾo lazaśamarka yǝtlaʾak beta krǝstiyān . yāqrǝb babeta maqdasa qǝddǝsātika zalaka yǝtqarrab ʾǝmśǝyumāna rǝʾsa kāhnātǝka zaʾǝnbala ḥis nǝṣuḥa warǝtuʿa balǝbbǝw ḫǝllinā talʾiko zayaʿabbi maʿārǝga yǝkfǝlo faqādǝka ʾǝgziʾo ʾǝnza yǝsebbǝḥ bawaldǝka ʾiyasus krǝstos ʾǝgziʾǝna zabottu laka sǝbḥat waʾǝḫiz laʿālama ʿālam . ḥǝzbǝni yǝbalu ʾamen . waʾǝmmabo sǝmʿa wayāʾammǝn ʾǝmmani babeta moqḥ ʾǝsura bamǝndābe kona baʾǝnta sǝma ʾǝgziʾabǝḥer ʾǝda ʾiyānbǝr dibehu baśimata diqunnā ʾǝsma kǝbr zakǝhǝnat takadna ʾǝmyamānu laʾǝgziʾabǝḥer baʾaminotu waʾǝmmassa hallo ʾeṗisqoṗos yǝśśayyam śimata ʾǝd yǝnśāʾ . waʾǝmmassa baʾamin dāʾmu kona waʾǝmśǝlṭān . ʾitaḥatata waʾibamāʾsar ʾitakʷannana zaʾǝnbala ʾamin bāḥtitu yǝnśāʾ śimata ʾǝd ʾǝsma śimata kǝhǝnat kafalo . ʾakko lakʷǝllu zanta nagara latǝmhǝrt yāʾkʷǝt ʾalā kama ʾǝnza yākabbǝr nolāwi zamanfas yǝṣnāḥ ḥǝwāṣe . 306 baʾǝnta maʿāssǝb . tǝnbar lamalʾǝkt ḫǝrit māʿǝssǝb . tǝśśayam ḫǝrit ʾǝmma gʷandayat nabira zaʾǝnbala bǝʾsi . waʾǝmmani ʾagabbarǝwā tāwsǝb waʾabayat baʾǝnta hāymānot ʾifatawat waʾakkossa zatǝtmekkar ʾalā tǝtfattan bamawāʿǝl ʾǝmma konat farāhita ʾǝgziʾabǝḥer baqǝddǝsǝnnā ʾǝmma walidā wǝluda ʾalhaqatomu baqǝddǝsǝnnā waṭǝbaba zǝntu ʿālam ʾimaharatomu waʾǝmmahi baḥǝgg qǝddus labeta krǝstiyān śarʿatomu walaʾǝmma ʾǝngǝdā tawakfat . walaʾǝmma baṣalot ʾastarkabat wabatǝḥtǝnnā ḥaywat walaʾǝmma lamǝndubān baśannāy nafs tawakfat waʾǝmma takaśta laqǝddusān baʾǝntiʾahā waʾǝmma qǝddusāna ʾitahayyayat walaʾǝmma bakʷǝllu ḫaylā talǝʾkat watǝkǝl ṣorā tǝṣur wataśaymāhi tǝṣalli watra fǝṣǝmta bakʷǝllu latǝkun mǝwwǝqta ʾaʿyǝnta lǝbbā fǝtuḥāta layǝkun watra bakʷǝllu ḫirut bayawwǝhat tǝtmaḥaḍḍan ʾǝnza ʾalbo zatāṭarri ʾǝmzǝntu ʿālam ʾalā masqalo watra tǝṣur kʷǝllo ʾǝkkita tǝqtǝl lelita wamaʿālta lamaśwāʿt tǝḍḍamad bakʷǝllu mǝsla mangǝśt tǝkun ʾǝmḫǝllinā ḫǝbuʾāt tǝtqanay . ʾǝmma bātti kǝlʾe waʾǝmma śalās ʾǝlla kama nafsā basǝmǝya ʾana halloku māʾkalehon . tǝkun ʾǝnka dǝlluta laʾǝgziʾabǝḥer kama tǝtḥawwaṣ ʾǝmmanfas qǝddus . zayāstarǝʾi lātti mǝsla fǝrhāt waṣāhq tǝgbar lamǝgdumāt ʾanǝst tǝgaśśǝṣon laʾǝlla ʾiyāʾammǝrā tǝmharon laʾǝlla ʾifǝṣṣumāt tǝmiṭon latǝmhǝrt sǝrgǝwāta yǝkunā . waladiyāqonāwit tǝḥtǝtā ʾǝnta kama ʾǝfo yǝʾǝti laʾǝlla yǝbawwǝʾā tǝngǝr zakama ʾǝfo wǝʾǝton . walotton tǝʿgǝśta tǝmharon laʾǝlla yǝsammǝʿā tāmkǝr ʾastaḥāmimā waʾǝllassa yāstǝtāssa śǝlsa ʾǝmdǝḫra gaśśaṣaton ʾitǝngǝr walaʾǝlla yǝfattǝwā dǝngǝlǝnnā wayānṣǝḥā rǝʾson tǝḥḍǝnon . wakʷǝllon ʾǝlla baʿǝqǝft tǝgaśśǝṣon baṣǝmmǝw wabaṭǝʾṭǝʾǝnnā mǝsla kʷǝllu salāmāwit tǝkun lanabābiyāt babāḥtitā tǝzlǝf . waʾǝmmassa ʾisamʿāhā qasis tǝnśāʾ mǝslehā waʾǝmma ʾakko laʾeṗisqoṗos tǝzennu wababeta krǝstiyān tārmǝm . walaṣalot tǝtʿaggaś dǝwwǝyāta taḥawwǝṣ . lalla sanbata krǝstiyān tǝnśāʾ 1 diyāqona waladǝwwǝyāt ʾǝmmabā ʾǝmnǝwāyā tahab . wazanta lanadāyān tǝgbar . walaʾǝmma ʾalbātti ʾǝmbeta krǝstiyān tǝtrādāʾ . waʾalbo zaʾǝmzǝntu ʿālam zatǝgabbǝr sǝrāḥa wamǝgbārāssa yǝkun zamanfas qǝne laṣalot waṣom watǝtʿaggaś ʾǝnka waʾitaḫalli ḫǝllinā mastazāwǝʿta . waʾimǝnta ʿǝmuqāta ʾitǝḫśǝś zawahabā ʾǝgziʾabǝḥer wǝluda tǝtwakaf waʾitǝtakkǝz labeta krǝstiyān tǝmaṭṭǝwomu kama babeta krǝstiyān taḥaḍinomu yǝkunu laqǝne kǝhǝnat rǝtuʿāna . wasǝʾlatā ḫaba ʾǝgziʾabǝḥer layǝkun wǝkufa ḥawǝlta ʾǝsāt maśwāʿta yǝkunā ṣalotā . waʾǝllassa talǝʾkā śannāya ʾǝmḫaba liqāna malāʾǝkt yǝtweddasā walaśǝśuʿāt wabalāʿǝyāt wasakārǝyāt wanabābǝyāt wamastaḥāyyǝṣāt ʾǝkkuyāt qāl yǝkawwǝnā fǝguʿāt mǝsālǝyāta nafs ʾǝlla yǝqawwǝmā qǝdma ʾaba bǝrhān yǝthaggʷalā wǝsta ṣǝlmat yaḥawwǝrā yaḫaddǝrā ʾǝsma yaʿarrǝg mǝgbāron zayāstarǝʾi lalǝʿul wayǝsǝḥǝbon lamaʿāmǝqta hagʷl kama ʾǝmdǝḫra ḫalafā ʾǝmzǝʿālam sǝmʿa yǝkunon mǝgbāron waʾiyābawǝḥǝwon yaḥawwǝṣā ʾǝsma lakʷǝllu nafs ʾarʾayā qomā qǝdma ʾǝgziʾabǝḥer ʾǝmfǝṭrata ʿālam . baʾǝntazǝ tǝtḫaray ʾǝnta tǝkǝl baṣiḥa ḫaba fǝyālāta qǝddǝsta qǝddusān . zaʿaśartu wakǝlʾetu liqānāt ʾǝlla yǝsebbǝḥǝwo laʾabuya zabasamāyāt ʾǝlla yǝtwekkafu ṣalota kʷǝllu nafsāt rǝtǝʿt wayāʿarrǝgu qǝdma lǝʿul maʿazā ʾaddām . yǝkun śimatāssa kamazǝ ʾǝnza taḥawwǝr lafǝnota maśwāʿt tāḥta tādnǝn rǝʾsā . laʾeṗisqoṗos yǝbal baṣǝmmǝw kama bāḥtitomu kāhnāt yǝsmǝʿu kamazǝ . 307 ṣalot lamāʿǝssǝb ʾǝnta lamalʾǝkt taśaymat . ʾǝgziʾabǝḥer qǝddus walǝʿul tǝḥutāna tǝreʾi zadǝkumāna waṣǝnuʿāna ḫarayka ṣawāʿka zakǝbudāna waṣǝʿurāna . habā ʾǝgziʾo manfasa ṣǝnuʿ lazātti ʾamatǝka waʾaṣnǝʿā baṣǝdqǝka kama gabirā tǝʾzāzaka tāstaḥammǝm qǝddǝsātika tǝkun nǝwāya kǝbura watǝwaddǝs baʿǝlat zahallawka tǝsabbǝḥ tǝḥutānika ʾǝgziʾo . wahabā ḫayla kama bafaqādā tǝgbar tǝmhǝrta zaśarāʿka baqanonā laʾamatǝka habā ʾǝgziʾo manfasa yawwǝhat . ṣǝnʿa watǝʿgǝśta waḫiruta kama bafǝśśǝḥā zaʾiyǝtnaggar ṣawirā ṣāmā tǝkhal ʾǝwwa ʾǝgziʾo ʾǝgziʾabǝḥer zatāʾammǝr dǝkāma ziʾana ʾartǝʿā lasǝbḥata betǝka laḥǝnṣā walaʾarʾayā śannāy ḫayl . qaddǝsā waʾaṭbǝbā waʾalabbǝwā ʾǝgziʾo ʾǝsma laka ʾǝgziʾo mangǝśt buruk . wasǝbḥat laʾab wawald wamanfas qǝddus yǝʾǝzeni wazalfani walaʿālama ʿālam ʾamen . waʾǝmkama taśaymat bakama tanagra bāʿǝda ʾitaḫalli ʾalā tǝkun bǝḥtuta baʾǝnta ṣalot . maśarata qǝddǝsāt waḥǝywat ʾǝlla kamazǝ maballat ʾǝnta kama ʾǝbe bǝḥtuta konat . kālǝʾassa ʾiśamrat zaʾǝnbala ʾamlāka ʾamālǝkt ʾaba basamāyāt . bagize maftǝw tǝsabbǝḥ bāḥtitā lelita ʿǝmuqa waʾǝmmassa kona lāʿlehā tǝkto qǝdma beta krǝstiyān latǝnbar . walamǝśwāʿ ʾitǝqrab . waʾakkossa ʾǝsma sǝʾbat yǝʾǝti ʾalā baʾǝnta kǝbra mǝśwāʿ waʾǝmdǝḫrazǝ ṣawimā wataḫaḍibā tāstarkǝb laṣalot . wabaʿǝlata ṗanṭaqʷasṭe ʾitǝṣum walanadāy tahab ʾǝmzabā watǝtḫaḍab wakamazǝ tǝqrab . wasoba tǝsebbǝḥ waʾǝmma ʾakko tǝweddǝs ʾǝmma bātti ʾǝlla kama nafsā danāgǝl śannāy kama yāwśǝʾā ʾamen . waʾǝmmassa ʾalbā bāḥtitā babeta krǝstiyān wababetāhi wafadfādassa manfaqa lelita . wabagize maftǝw tǝgnay sanbata wasanbata krǝstiyān waʾǝmmahi ṗāsikā waʾǝmmahi ʾeṗifānǝyā wabaʿāla 50 waʾǝlla tarfu mawāʿǝla gǝnāyāta tǝḥtǝnnā wamazmura māḥlet tǝmhǝrt wakamazǝ tǝṣāmu wayǝqeddǝsā lǝʿul . wayāḫaddǝg lakʷǝllomu laʾǝlla ʾaqdamā gabira ḫaṭiʾat baʾiyāʾmǝroton waʾabuya samāyāwi yāṣnǝʿon wayābarrǝh gaṣṣon kama gaṣṣomu laqǝddusānihu wayǝbarrǝhu basǝbḥatihu baʿǝlata fǝdā . waʾǝnza tǝsebbǝḥ kamazǝ tǝngǝr baʾaʾmǝro . 308 kamazǝ tǝṣalli māʿǝssǝb . qǝddus qǝddus zaʾiyǝtnaggar zababǝrhān māḫdaru hallo ʾamlāka ʾabrǝhām yǝsḥaq wayāʿqob zalahenok walanoḫ waladāwit walaʾelǝyās walaʾelǝsāʿ walasāmuʾel walamuse walaʾisāyǝyās walabāʿǝdānǝhi nabiyāt ʾǝlla baṣǝdq sabaku sǝmaka ʾamlākomu laḥawārǝyāt ʾǝgziʾabǝḥer baqʷāʿi lakʷǝllu baśǝmratǝka waʾǝlla batǝmkǝḥt dibeka yǝtwekkalu buruk ʾanta tǝsebbǝḥakka nafsǝya baḫayla manfasǝya yǝsebbǝḥakka lǝbbǝya ʾǝnza tǝganni laḫaylǝka watra yǝsebbǝḥakka kʷǝllu nafsǝya ʾǝgziʾo . ʾǝsma ʾǝfattǝwakka ʾana ʾǝgziʾo ʾamlāka tǝḥutān laṣǝnnusān radāʾi watǝreʾi tǝḥutāna waladǝwwǝyān tawakāfi tawakafanni ʾǝgziʾo ʾǝsma ʾǝntiʾaka rassaykani ʾamataka zasǝma ʿabiya ṣaggokani kama ʾǝssammay krǝstiyānāwita zaʾagʿāzkani ʾǝmgǝbrǝnnāt kama ʾǝtqanay laka . ʾamlāk zalaʿālam ḫayyāl zakʷǝllo tǝḥewwǝṣ hab zaʾǝnbala kʷǝnnane ʾǝsabbǝḥka ʾǝgziʾo . ʾamlākiya fawwāsihu lalǝbbǝya ʾǝska fǝṣṣāmehu . ʾabuhu lakrǝstos ʾamlākǝna hab fǝṣṣuma yǝkun gǝbrǝya bamanfas qǝddus . ṣāmā ziʾana baḥǝnṣā beta krǝstiyān wald waqāl wamǝkr zaʾab krǝstos zamaṣāʾka baʾǝnta tǝzmǝdda sabʾ zaḥamamka wataqabarka watanśāʾka . waʾǝmza tafannawka tasabbāḥka ʾastarʾi warǝdāʾ ʾǝgziʾo ʾartǝʿ mǝkrana bahāymānot fǝṣṣum wabaḫayla manfas qǝddus wayǝssebbāḥ sǝmǝka balāʿlena . ʾǝsma baʾab wabǝka wabamanfas qǝddus tasfāna laʿālama ʿālam wamǝsla zahallo ḫabehā tǝbal ʾamen . wasǝbḥata naghǝssa kamazǝ tǝbal . laka zalaʿālam ʾamlāk marāḥe nafsātina wagabāre bǝrhān mazgaba ḥǝywat zabawǝddāse wabaṣalota qǝddusān tāʿarrǝf mafqare sabʾ maḥāri waḫer nǝguś zalakʷǝllu tǝḫelli . ʾamlākiya tǝsebbǝḥakka manfasǝya zalaka watra tǝfennu qāla laʿāmatǝka ʾǝgziʾo ʾǝnza tǝsǝʾǝlakka habā tǝfaṣṣǝm mǝgbārā . habā ʾǝgziʾo manfasa mǝkr wafariha ʾǝgziʾabǝḥer ʾaʾmǝro rǝtʿ . ʾǝweddǝsakka ʾǝgziʾo zaʾasassalka ʾǝmtǝḥtǝnnāya kʷǝllu hukata waqǝnʾata maʿāta wakḥa walǝmāda ʾǝkkuy meṭka laḫǝllināya kama labāḥtitǝka tǝgnay . ʾamlāka zaʾaśargoka laqǝddǝst beta krǝstiyānǝka bazazzaziʾahu qǝne . wasadadka ʾǝmʾamatǝka kʷǝllo nufāqe fǝrhāta wadawe wabǝka yǝṣannǝʿu baṭǝbab kʷǝllomu ʾǝlla yǝgannǝyu laka . ʾǝweddǝsakka ʾamlākiya zaʾabrāhka bǝrhāna ʾaʾmǝro bawāḥǝd waldǝka ʾiyasus krǝstos zabottu laka sǝbḥat waʾǝḫiz laʿālama ʿālam ʾamen . 309 baʾǝnta nǝfqa diyāqon . zakama yǝśśayam kamazǝ . wanǝfqa diyāqon yǝśśayam farāhe ʾǝgziʾabǝḥer . kamazǝ yǝbalo ʾeṗisqoṗos baʿǝlata sanbata krǝstiyān ʾǝnza yǝsammǝʿ kʷǝllu ḥǝzb ʾanta ʾǝgale talaʾak wanaṣṣǝr bafǝrhāta ʾǝgziʾabǝḥer wangela taqanay barǝtʿ tǝmhǝrtaka ʿǝqab nǝṣḥa zaʾǝnbala nawra śǝgā ʿǝqab wanaṣṣǝr batǝḥtǝnnā ṣalota waṣoma ʾitāstǝt kama yǝkfǝlǝka ʾǝgziʾabǝḥer ʾǝmzǝ zayaʿabbi maʿārǝga . kʷǝllomu kāhnāt yǝbalu layǝkun layǝkun layǝkun . 40 baʾǝnta ʾanāgʷǝnǝsṭis zakama yǝśśayyam . ʾanāgʷǝnǝsṭis yǝśśayam nǝṣuḥa walabāwe waṭabiba wamāʾmǝra zabǝzuḫa tǝmhǝrta tazakkāri waṣǝnuʿ zayaʿaqqǝb rǝʾso kama zayaʿabbi maʿārǝga baṣotāhu yǝrkab . yǝqdǝm ʾǝnka yǝmaṭṭǝwo maṣḥafa baqǝdma kʷǝllu ḥǝzb baʿǝlata sanbat . waʾǝdassa ʾiyānbǝr lāʿlehu ʾalā yǝṣawwǝʿo ʾeṗisqoṗos wayǝbalo ʾǝgale ṣawwǝʿaka krǝstos lāʾka qālātihu tǝkun . ʾastaḥāmǝm ʾǝnka kama fǝtuna tǝkun laqanonā walamaʿārǝg zayaʿabbi walaʾǝgziʾǝna ʾiyasus krǝstos kama wǝʾǝtu bamaḫādǝrihu zahallo ʾǝmqǝdma ʿālam yǝʿsika . wakāhnāt yǝbalu layǝkun layǝkun layǝkun . 401 baʾǝnta danāgǝl . dǝngǝl . ʾitǝśśayam bagǝbr ʾalā bafaqādā tǝtfatan watǝśśayam . ʾiyānbǝr ʾǝda lāʿlehā laśǝmrat ʾǝsma ʾǝmfaqādā wǝʾǝtu . maftǝw yǝkunā danāgǝla lamāḥmama śǝgāhon wǝdudāta baṣom wabaṣalot wabǝkāy walāḥ kʷǝllo ʾamira wayǝtʿaggaśā ʾǝnza kʷǝllo ʿǝlata tǝsseffo ḍaʾata zaʾǝmʿālam . wakama zatǝnaggǝd tāstaḥāmmǝm . ʾakko baʾabzǝḫo mabālǝʿt waʾibasǝkār waʾibagǝbra zǝʿālam waʾibagegāy waʾibaʾabzǝḫo nagar ʾalā kamaza tahallu bamasqal tālʿǝl lǝbbā mǝsla kʷǝllu tǝḥtǝnnā sǝrgʷata tǝkun batǝmhǝrta qǝddusāt maṣāḥǝft bamǝkra mǝʾman banuzāze ḫirut kama ṣallaykǝn yǝsmāʿkkǝn baʾǝnta zatǝsǝʾǝlā bakama ʾaqdamna nagira yāstaḥāmmǝmā mǝʾmanāt ʾiyāstaḥaqqǝrā kama baʾǝntiʾahon . lottonǝhi yǝkfǝlon ḥǝywata . fǝqra ḫiruta wamogas nǝṣuḥa yǝfaṣṣǝm basǝʾlat zalfa yāstarkǝbā ʾǝnza yāstabaqqʷǝʿā zalfa laʾagwārihon wayǝmǝhǝrā ṭǝbaba laḥaddisān ʿabiya krǝstiyān waʾaʾmǝro waḫiruta yǝṣṣawwǝʿā ʾarʾayā qǝddǝsǝnnā bamāʾkalehon bakʷǝllu barakat kamazǝke yǝgbarā ʾanǝst . baʿaqǝm wabatǝmhǝrt layǝtnāgarā wayǝgbarā kama yǝkunā baʾamān ṣewā zataṣawwǝʿat bamǝdr . ʾanǝst danāgǝl ʾiyǝtgalbabā rǝʾson babeta krǝstiyān ʾalā śǝʿǝrton . kǝbrassa bāḥǝttu ʾǝmḫaba kʷǝllu yǝrkabā kama ʾǝlla tarafā yǝqnǝʾā laśannāy zaʾastarʾaya ʾǝmḥǝzb zabalāʿlehu . kona ṣagā faws . ʾǝmma ʾakko laʾaʾmǝro waʾǝmma ʾakko lalǝsān ʾiyānbǝru ʾǝda lāʿlehu ʾǝsma wǝʾǝtu gǝbr ʾǝmur wǝʾǝtu bāḥǝttu yǝkun bakǝbr . 402 baʾǝnta ḥǝzbāwǝyān kamazǝ . ʾǝlla yǝqarrǝbu qǝdma kama yǝsmǝʿu qāla ʾǝllu zaʾǝnbala yǝbāʾu wǝsta kʷǝllu nagarāt yǝqrabu ḫaba mamhǝr qadāmi babetu . wakʷǝllo mǝgbāromu baṭǝyyǝqǝnnā yǝtḥatǝtu . kama yāʾmǝru baʾǝnta mǝnt qarbu baṣāhq wabaʾay faqād ʾamnu . ʾafqiromu qarbu yǝtmaharu baṣāhq waʾǝlla yāqerrǝbǝwomu yǝkunu lǝhiqāna ʾǝlla ʾǝmurān babeta krǝstiyān mahāymǝnān wasamāʿta yǝkunǝwomu ʾǝlla ʾamṣǝʾǝwomu kama yǝklu samiʿa wayǝtḥatatu ḥǝywata ḫǝllināhomu laʾǝmma salāmāwǝyān walabāwǝyān wayawwāhān waʾǝmma ʾiyǝkawwǝnu nabābǝyāna watanāgārǝyāna ṣǝruʿ wamastahābǝbāna . waʿādi laʾǝmmabo ʾǝmwǝstetomu zabo bǝʾsita . walaʾǝmma ʾalbo bǝʾsita yǝtḥatat laʾǝmma yǝfattu yāwsǝb kama yǝtmahar labǝḥǝtǝwǝnnā wayǝtmahar bakʷǝllu ḫirut gegāyātihu zaqadāmi ʾǝnza yǝtnessāḥ wayaḫalli lottu ʾeṗisqoṗos tǝmhǝrta nabiyāt ʾǝlla yǝmarrǝḥǝwo lanǝṣḥ . waʾǝmmassa faṣṣama tǝmhǝrta nabiyāt kāʿba yǝdgǝm wayǝtmahar zaḥawārǝyāt wazawangel waqāla tǝmhǝrt faṣṣimo waʾaśmiro yǝṭṭamaq . waʾǝmma yǝdallǝwo yǝsmāʿ nagara ḫǝbuʾāt ʾǝnta bāḥtitu waqanonā mǝhura yǝkun . walazayǝfattu bǝʾsita ʾiyǝklǝʾǝwo yāwsǝb waʾibamǝnt kama ʾiyǝssagar ʾǝmṣalāʾi bazǝmmut waʾǝnza yāwsǝb krǝstiyānāwita mahāymǝnta yāwsǝb ʾǝnta ʾǝmzamada krǝstiyān ʾǝnta tǝkǝl bahāymānot ʿaqiboto lamǝtā waʾeṗisqoṗos yaʾazzǝz kamazǝ yǝtmahar baʾanbǝbo . 403 baʾǝnta zamaftǝw yǝtwakaf . wakāʿba yǝtḥatat zaqarba laʾǝmma ʾagʿāzāy wǝʾǝtu waʾǝmmahi gabra krǝstiyānāwi wǝʾǝtu waʾǝmmassa ʾǝgziʾu ʾabḥo yǝsmāʿ . waʾǝmmassa ʾǝgziʾu ʾikona krǝstiyānāwe waʾiyābǝḥo yāstabqʷǝʿu lottu yābǝḥo . waʾǝmmassa yǝsakkǝyo ʾǝgziʾu baʾamān mǝgbārāta waʾarʾaya lāʿlehu kama ṣalāʾe ʾǝgziʾu wǝʾǝtu . yāgḥǝśǝwo . waʾǝmmassa ʾitarakba lāʿlehu ṣalāʾe ʾǝgziʾu wayǝfattu kawina krǝstiyān yǝtwakafǝwo . ʾǝmmassa ʾǝgziʾu krǝstiyānāwi waʾiyǝkawwǝno sǝmʿa laśǝna mǝgbāru yǝsdǝdǝwo . kamāhu bǝʾsita bǝʾsi tǝtmahar qawimā bamǝtā bafǝrhāta ʾǝgziʾabǝḥer . waʾǝmmassa kǝlʾehomu faqadu yānṣǝḥu rǝʾsomu ʿāsba bomu baʾǝgziʾabǝḥer . wazaʾalbo bǝʾsita ʾiyǝzammu ʾalā baḥǝgg yāwsǝb . waʾǝmmani kamāhu fatawa yǝnbar yǝtʿaggaś baʾǝgziʾabǝḥer ʿāsba bottu . zaʾaṭaqo gānen ʾiyǝbāʾ yǝsmāʿ qāla mamhǝr ʾǝska ʾama yǝnaṣṣǝḥ ʾǝsma ḫǝllināhu bo ʾama yākabbǝdo sayṭān waʾiyǝtwekkafo banǝṣuḥ laqǝddus qāl . 404 baʾǝnta zakama yǝtwekkafu laqǝddus ṭǝmqat . zammā ʾǝnta tǝkawwǝn waʾǝmmahi zammāwit waʾǝmmahi ʾakko sakāri waʾǝmma ʾakko ʿāmāḍi waʾǝmmahi masʿǝl waʾǝmmahi zatǝyāṭron waʾǝmmahi marwaṣe ʾafrās waʾǝmmahi mastagādǝl waʾǝmmahi maʿānsǝba ʾarāwit waʾǝmma ʾakko ʿāqābihomu ʾiyǝtwakafǝwomu gǝmurā . waʾǝmmassa zakamazǝ yǝgabbǝr faqada yǝkun krǝstiyānāwe yǝḫdǝg zanta mǝgbāro waʾamino waʾastaḥāmimo yǝṭṭamaq wayǝtwakafǝwo wayǝtkanashi . waʾǝmmassa ʾiḫadaga zaqadāmi mǝgbāro yǝsdǝdǝwo . zayǝmehǝr daqa ṭǝbaba zalaʿālam . śannāy ʾǝmma ḫadaga waʾǝmma ʾalbo kālǝʾa kina bazayaḥayyu ʾalbo ḥis . waʾǝmmabo ḥarāwi waʾǝmma ʾakko baśǝlṭān maharǝwo ʾiyǝhid waʾiyǝgfāʿ waʾiyǝqtǝl waʾiyǝftu nǝwāya bāʿǝd waʾiyǝtmakkāḥ barǝʾsu basisāyu zatawhǝbo lottu yǝqum . walaʾǝmma yǝfattu yǝṭṭamaq baʾǝgziʾabǝḥer yǝḫdǝg kawina ḥarāwi wazaśǝlṭān waʾǝmma ʾakko yǝssadad . nǝʾusa krǝstiyān waʾǝmmahi mǝʾman zaʾǝmḥǝzb ʾǝmma fatawa yǝkun ḥarā waʾǝmma ʾakko yǝḫdǝg zamǝkra zaḫallaya waʾǝmma ʾakko yǝssadad . ʾǝsma ʾastaḥaqara ʾǝgziʾabǝḥer . waḫadigo zamanfas zaśǝgā ḫaśaśa wahāymānota ʾamʿǝʿa . zammāwit waʾǝmmani zammāwi waʾǝmmahi sakāri ʾǝmma yaḫaddǝgu zanta gabira wayǝfattǝwu bahāymānot yǝkhalu tamǝhiromu yǝṭṭamaqu waʾǝmma ʾakko yǝssadadu . ʾǝmmabo bǝʾsi zabo ʿǝqǝbta waʾamat yǝʾǝti watǝfattu tǝʾman ʾǝmma zawaladat tǝsessi lallihā waʾitǝrḥaq ʾǝmʾǝgziʾā walottu laza waladat tǝnbar tǝsmāʿ wataṭamiqā tǝtkanas waʾǝmma ʾalbo tǝssadad . ʾǝmmabo zakona faṭāre nagar waʾǝmma ʾakko mārit waʾǝmma ʾakko masaggǝl wazayǝsseggǝl babadn rǝkus wǝʾǝtu waʾilatǝnśāʾe ʾiyǝqrab . raqāyǝyān waraʾayta kokab wafakkārǝyāna ḥǝlm watafāʾǝyāna ḥǝmza ʾarwe mǝdr . wamasḥǝtāna ḥǝzb . warǝʾiyāna kokab . waʾǝmmahi zamanfas gegāy yǝḫdǝg waḫadigo yāwgǝzo waʾǝmma ʾakko yǝssadad . ʿǝqǝbta zabo yǝḫdǝg waʾǝmma ʾakko yāwsǝb baḥǝgg wayǝsmāʿ tǝmhǝrta ʾǝlla yǝmehǝru nǝʾusa krǝstiyān bakʷǝllu ṣāhq waḫǝbrata qāl ʾǝnza yāṣammǝʾu wangela ʾiyāwḫǝdu ʾǝmśalastu ʿāmat waʾǝmmassa ʾafqiromu saʾalu yǝṭṭamaqu . waʾǝmmassa labāwi waṣahāqi yǝḍḍammad lazayǝmehǝro baṣāmā wabatǝgāh wabagǝnāy wabataʾazzǝzo wabaṣalot ʾǝmqǝdma śalastu ʿām yāṭmǝqǝwo lazǝntu ʾiyǝfattǝtu ʿǝdme mawāʿǝl ʾalā gǝʿza hāymānoto yārǝʾi ṣāhqo . nǝʾusa krǝstiyān ʾǝmdǝḫra faṣṣama zayǝmehǝr yǝṣallǝyu tagǝḥiśomu ʾǝmmǝʾmanān wayǝmṣǝʾu ʾǝnza bakidāna mahāymǝnān yǝtmeharu . yāṣmǝʾu ʾǝnza yǝtnabbab wangel ʾǝmqasis waʾǝmdiyāqon . mǝʾmanāt ʾanǝst ʾǝnta bāḥtiton yǝqumā babeta krǝstiyān . wanǝʾusa krǝstiyānǝhi babāḥtiton ʾǝmmǝʾmanāt wakʷǝllon yǝtgaḥaśā ʾǝmʿǝdaw . waqǝddusātǝhi ʾanǝst bāḥtiton babbaṣotāhon . ʿǝdaw bayamān waʾanǝst baḍagām . mǝʾmanāt danāgǝl qǝdma wanǝʾusa krǝstiyān dǝḫrehon . 405 baʾǝnta zakama yǝtwahabu salāma mǝʾmanān . ʾǝmdǝḫra ṣalot nǝʾusa krǝstiyān babaynātihomu salāma yǝtwahabu ʿǝdaw laʿǝdaw . waʾanǝst laʾanǝst . 406 baʾǝnta zakama yǝtgalabbabā ʾanǝst soba yǝṣellǝyā . wakʷǝllon ʾanǝst yǝtgalbabā rǝʾson mǝsla śǝʿǝrton ʾanǝst ʾǝnka yǝssaraggawā ṭǝʾṭuʾa bazayǝdallu śargʷa tǝḥtǝnnā . waʾakko baḍǝfro ʿālam . waʾakko baʿǝnqʷ kama ʾiyǝsrǝru warāzut ʾǝlla beta krǝstiyān . ʾalā baḫafrat wabatǝmhǝrt śannāy . waʾǝmma ʾakko yǝtmaharā ʾǝmʾǝlla qadamā nabira maʿāssǝbāt waʾǝmmassa ʾabayā ḫadiga ʾeṗisqoṗos yǝgaśśǝṣon . 407 baʾǝnta nǝʾusa krǝstiyān ʾanbǝro ʾǝd . ʾǝmdǝḫra ṣallayu nǝʾusa krǝstiyān yānbǝr ʾǝda lāʿlehomu wayǝbal kamazǝ . ʾǝgziʾabǝḥer zatāṣannǝʿo lanagʷadgʷād watǝmettǝwo lamabraq . waśārarkon lasamāyāt . waʾaṣnāʿka lamǝdr watābarrǝh lamǝʾmanān . waḥǝgulāna tāstagābbǝʾ . zatāḥayyǝwomu lamutān . tasfāhomu laʾǝlla ʾalbomu tasfā . waʿālamahi ʾagʿāzka . bamǝṣʾatu lawāḥǝd waldǝka ʾiyasus krǝstos . sǝmʿanna ʾǝgziʾo wahabomu laʾǝllu manfasa ʾaʾmǝro ṣǝdq . maʿārǝga zayaʿabbi yǝkunu lawāḥǝd waldǝka fǝqurǝka ʾiyasus . sǝbḥat waʾǝḫiz laʿālam walaʿālama ʿālam waʾǝmuntu yǝbalu ʾamen . waʾǝmzǝ yǝtgaḥaśu . nǝʾusa krǝstiyān zayǝkawwǝn sǝmu sobassa taʾǝḫza wabamǝndābe tāḥta qanonā zaṣǝhqa lanaśiʾa ṭǝmqat ʾiyǝnāfǝq nolāwihu ʾalā yahabo waʾǝmmahi mota zaʾǝnbala yǝnśāʾ ṭǝmqata ʾiyǝḥzǝn baʾǝnta zǝntu ʾǝsma . badamu taṭamqa waṣadqa . 408 baʾǝnta zamaftǝw bakʷǝllo makarā yǝtwakafǝwomu lanǝʾusa krǝstiyān . waʾǝfo maftǝw yǝkunu . waʾǝmmassa babbaʾaḥadu taḫaryu ʾǝlla yǝnaśśǝʾu yǝqdǝmu ḥatita wayǝtfatanu ʾǝfo ḥaywu banǝʾusa krǝstiyānomu laʾǝmma ʾakbarunu maʿāssǝbāta waʾǝmma ḥawwaṣunu dǝwwǝyāna . waʾǝmma bakʷǝllu ḫirut wafǝqr watǝḥtǝnnā ḥoru . waṣahāqǝyāna konu bakʷǝllu gǝbra śannāy sǝmʿa . yǝkunu lazǝntu ʾǝlla yǝtḥabbayǝwomu . samiʿomu wangela kʷǝllo mawāʿǝla yānbǝru ʾǝda lāʿlehomu . wayǝrqayǝwomu ʾǝmkama taḫaryu waṭǝmqatomussa bamawāʿǝla ṗāsikā . waqaribossa mawāʿǝla ṗāsikā ṗāṗṗās babaʾaḥadu yǝrqi . kama yāʾmǝr laʾǝmma nǝṣuḥān ʾǝmuntu . waʾǝmma rǝkus wǝʾǝtu . waʾǝmmahi yǝtḫeyyalo manfas rǝkus yǝzlǝfo . waʾǝmmassa tǝḥzǝbt lāʿlehu yǝflǝṭǝwo wayǝzarki baḥǝmām wabatagśāṣ . ʾǝsma ʾǝnza ʾikona mǝʾmana samʿa qāla tǝmhǝrt waḫadara lāʿlehu nakir waʾǝkkuy . wayǝtmaharu ʾǝlla yǝnaśśǝʾu hallawu baḫamus basanbata ṗāsikā . wabadaḫārit ʿǝlat yǝtḫaḍabu śǝgāhomu warǝʾsomu . walaʾǝmma konat bǝʾsit batǝkto tǝnśāʾ kālǝʾtā ʾǝnta qadamatā taḫaḍǝbo wazāttissa tǝtʿaggaś . ʾama yǝṭṭammaqu ʾǝnka yǝṣumu ʿarba wasanbata . wabasanbata ṗāsikā yāstagābǝʾǝwomu laʾǝlla yǝṭṭammaqu . wayǝʾezzǝzomu yǝsgǝdu babǝrakihomu ʾǝnza yǝṣarrǝḫ diyāqon wayǝbǝl ʾarmǝmu walaʾǝllu ʾǝda ʾanbiro yǝrqǝyomu zaʾǝnbala yǝṭṭamaqu ʾǝnza yǝbǝl . 409 rǝqyata nǝʾusa krǝstiyān kama yǝtʿawaqu ʾǝlla bomu manfasa nakira . ʾǝgziʾabǝḥer zabǝrhānāt ʾǝgziʾabǝḥer zaśǝlṭānāt . ʾǝgziʾabǝḥer zaʾarʾǝsta malāʾǝkt zaʾǝmtāḥta ʾǝḫizotǝka kʷǝllu fǝṭrat nǝguśa sǝbḥat walaʾagāʾǝzt . ʾamlāka qǝddusān ʾabuhu laʾǝgziʾǝna ʾiyasus krǝstos nafs ʾǝnta taʾasrat bamot fatāḥka zataqanawa baṣǝlmat baqǝnwāta masqalu lawāḥǝdǝka ʾabrāhka . zafatāḥka ḥǝmāmāta ziʾana wakʷǝllo kǝbadana . zaʾasassalka ʾǝmlāʿlena kʷǝllo mǝkro laʾǝkkuy . wald qāla ʾab ʾamlāk zaʾaḥyawkana bamota ziʾaka wasabbāḥkana basǝbḥatika zakʷǝllo māʾsara ḫaṭiʾatǝna bamotǝka fatāḥka . zaṣorka margama ḫaṭiʾatǝna bamasqalǝka wabamǝhǝro sabʾ ʾabṣāḥkana ḫaba ʾamlāk batǝnśāʾeka . zaqǝṭǝqāṭe ziʾana naśāʾka . ʾǝgziʾo waʾaḥyawkana wakonkana fǝnota samāyāt zaʾǝmmusǝnnā wǝsta zaʾiyǝmāssǝn meṭkana . sǝmʿanni ʾǝgziʾo zabafǝrhāt wabaraʿād ṣarāḫku ḫabeka ʾǝgziʾo ʾamlāk ʾabuhu laʾǝgziʾǝna wamadḫanina ʾiyasus krǝstos lazayǝqawwǝmu qǝdmehu qǝddusān ḫaylāt liqāna malāʾǝkt wakirubel . waʾǝlla ʾiyǝtḫʷellaqu malāʾǝkt . wasurāfel . zamanṭolāʿtu bǝrhān . waqǝdma gaṣǝka ʾǝsāt . zamanbara sǝbḥatika ʾiyǝttaraggʷam wamǝʿrāfa tadlāka ʾiyǝtnaggar zaʾastadālawka laqǝddusān zamalbastu mazāgǝbta sǝbḥat . waqǝddusān malāʾǝkt tǝreʾi zayǝrǝʿǝd wayǝweddǝs kʷǝllu banaṣṣǝro zayǝmassǝwomu laʾadbār wasǝmuhi tanagiro yǝnaqqǝʿ māʿmǝqt zasamāyāta kadanka ʾastagābiʾaka baʾǝd . zamǝdr tǝrǝʿǝd waqalāyāt ḫǝbura zabāḥr tǝdammǝḍ watǝrǝʿǝd mǝsla zawǝstetā zaʾǝnsǝsā mǝdr yaḫaddǝru baraʿād ʾǝmqǝdma gaṣǝka . zabafǝrhāt yǝtmassawu ʾadbār waṣǝnʿ zamatǝḥta samāy zaḫayla nafsāta kǝramt . waʾawlo maʿāt ʾǝnza yǝrǝʿǝd yaʿaqqǝb tǝʾzāzǝka zabasǝma ziʾaka qāla ʾǝsāt ʾiyaḫallǝf gʷǝgʷǝʾā ʾalā . yǝnabbǝr wayǝṣarrǝḫ bazaziʾaka tǝʾzāz . zabottu kʷǝllu fǝṭrat yaḥammǝm wayǝgǝʿǝr ʾǝska zamanu zaʾiyǝtnaggar wayǝnabbǝr batǝʾzāzu . zakʷǝllu fǝṭrat bafǝrhāt yǝgʷayyǝy zabottu kʷǝllu śarāwita ṣalāʾi yǝtmanaddab wadiyāblosǝhi wadqa waʾarwe takayda wakaysi taqatla zabottu ʾaḥzāb ʾǝlla bǝka ʾamnu barhu waṣanʿu bǝka ʾǝgziʾo . zabǝka tarǝʾǝya ḥǝywat watasfā ṣanʿa wawangela tasabka . zabottu māsana musǝnnā wazaʾiyǝmāssǝn ṣanʿa . zabottu ʾǝmmǝdr talǝḥkʷa bǝʾsi . taʾamino bǝka ʾikona mǝdra . ʾamlāk ʾaḫāze kʷǝllu ʾǝraqqǝyo lazǝntu basǝma ziʾaka wafǝqur waldǝka ʾiyasus krǝstos . sǝdǝd ʾǝmnafsomu kʷǝllo dawe wakʷǝllo ḥǝmāma wakʷǝllo ʿǝqǝfta wakʷǝllo ʾiʾamina wakʷǝllo nufāqe waʾastǝto wakʷǝllo manfasa rǝkusa zatagabra masḥǝta ṣǝmuma waqatāle māʿmǝqta ʾǝsāt tāḥtāy mota zaṣiʾata yǝṣewwǝʿ . ʾǝmmabo bǝʾsi zafǝtwata zǝmmut zafatawa wafǝqra warqa ḫǝbǝʾta fǝqra warq qʷǝṭṭǝʿā . ʾǝwwa ʾǝgziʾo ʾamlākǝna sǝdǝd ʾǝmlāʿlena waʾǝmlāʿla ʾǝlla yǝssammayu bǝka ʾǝmʾǝllu wǝltāwe ṣalāʾi sayṭān . wakʷǝllu sagal śǝrāy sagid laṭāʿot raʾayta kokab mārǝyāna ʾǝlla bakarś yāsaggǝlu maḥāwwǝṣāna kokab mafqarǝyāna fǝtwat fǝqra ʾanǝst ḥazana lǝbb mafqarǝyāna sǝkār zǝmmut ḥawira bǝʾsita bǝʾsi rǝkus . ʾiḫafir kāḥd qʷǝrqʷǝr maʿāt hukat ʾǝkay tǝḥzǝbt haket . ʾǝwwa ʾǝgziʾo ʾamlākiya tǝkǝl wǝstetomu manfasa salām . ʾǝnza yǝṣṣewwanu bǝka fǝre hāymānot . śǝna waṭǝbaba nǝṣḥa watǝʿgǝśta fǝqra waḫiruta . tǝʿgǝśta tasfā ḫǝbrata nǝṣḥa śǝgā wǝddāse ʾaʾkʷato ʾǝsma laka tasamyu ʾagbǝrta basǝmu laʾiyasus krǝstos . ʾǝnza samāʿta yǝkawwǝnu malāʾǝktika waliqāna malāʾǝkt sǝbḥatāt waʾagāʾǝzt walakʷǝllu śarāwita samāyātika ʾǝgziʾo lanahi walomu ḥǝṣǝr lǝbbana ʾamlākiya ʾǝsma tǝkǝl ʾanta wasǝbbuḥ laʿālama ʿālam . wakʷǝllu ḥǝzb wakāhnāt yǝbalu layǝkun layǝkun . waʾǝmma bottussa mastaḥāyyǝṣ zayǝtqāwwamo laṗāṗṗās yǝbakki waʾǝmma ʾakko yǝṣarrǝḫ waʾǝmma ʾakko yǝrǝʿǝd waʾǝmma ʾakko ʾasnāno yaḥaqqi waʾǝmma ʾakko yǝqawwǝm wayǝtqāṣṣab . waʾǝmma ʾakko fadfāda yǝtʿebbay waʾǝmmani yǝtḫaṭṭāʾ fǝṭuna ʾǝnka zakamazǝ maśiṭomu diyāqonāt yǝḫbǝʾǝwo kama ʾiyǝthawak bāʿǝd ʾǝnza ṗāṗṗās yǝtnāggar zakamazǝ yǝtraqay ʾǝmkāhnāt ʾǝska yǝnaṣṣǝḥ . waʾǝmzǝ yǝṭṭamaq . waʾǝmdǝḫrazǝ kāhǝn zanta ʾaqribo yǝnfāḫ laʾafrǝhotomu wayǝḫtǝm ʾanfa fǝṣma lǝbba ʾǝzna wakamazǝ yānśǝʾo . ʾǝmma kona ʾarbǝʿāhu laṗāsikā ḥǝzb babeta krǝstiyān yǝtgǝhu wayǝṣallǝyu ʾǝnza maṣāḥǝfta wamaḥālǝya yǝsammǝʿu waqāla tǝmhǝrt . wabakālǝʾ sanbat yāngǝhu lelita waʾǝlla yǝtraqqayu manfaqa lelit basanbat yǝtnaśǝʾu . wakālǝʾǝssa waʾimǝnta ʾiyāmṣǝʾu ʾǝlla yǝnaśśǝʾu zaʾǝnbala ḫǝbǝsta ʾakkʷatet . 50 baʾǝnta śǝrʿata ṭǝmqat zayǝtgabbar lamahāymǝnān . ṭǝmqatǝssa diba māy yǝkawwǝn zayǝwǝḥǝz nǝṣuḥa māyu . qǝdma ḥǝḍānāt yǝṭṭamaqu . wadǝḫrehomu ʿǝdaw . waʾǝmzǝ ʾanǝst . waʾǝmmabo zadǝngǝlǝnnā yǝfattu qǝdma yǝṭṭamaq baʾǝda ṗāṗṗās . waʾanǝst soba yǝṭṭammaqā śǝʿǝrton yǝftǝḥā wakʷǝllomu ḥǝḍānāt ʾǝlla ʾiyǝklu ʾawśǝʾo ʾabawihomu yāwśǝʾu . waʾǝmma ʾakko ʾazmādihomu yǝbalu hǝyyantehomu . wasoba yǝwarrǝdu ʾǝlla yǝṭṭammaqu ʾǝmdǝḫra ʾawśǝʾu ʾiyǝkun bǝʾse zayǝṣawwǝr ḥǝlqata warq wabǝʾsitǝhi ʾitǝlbas ʾǝsma ʾikona maftǝw diba wǝʾǝtu māy nakir yǝṣawwǝr . wasoba yǝnaśśǝʾu zayta lataqabǝʾo yāʾkʷǝt ʾeṗisqoṗos wakālǝʾ yǝrqi rǝqyata nǝʾusa krǝstiyān . waʾǝḫizo . zataraqya yāṭmǝq diyāqon ʾǝnza diba rǝʾsu ʾǝda qasis waʾǝnza yāʾakkʷǝtu yǝqawwǝmu bayamān . waʾǝlla yǝtraqqayu baḍagām . wababba ʾaḥadu ʾaṣniʿo yǝḥtǝt mayǝṭo ḫaba ʿārab wayǝbal nǝgr ʾǝkǝḥǝdakka sayṭān wakʷǝllo śǝlṭānaka wakʷǝllo zawʿaka wakʷǝllo fǝtwataka wakʷǝllo mǝgbāraka wazanta bǝhilo waʾamino yǝtqabāʾ zayta rǝquya ʾǝnza yǝbǝl yǝtqabāʾ zayta zanta rǝquya laʾanfǝsot ʾǝmkʷǝllu ʾǝkkuy warǝkus manfas walatasado marir . wakāʿba yǝtmayaṭ mangala ṣǝbāḥ wayǝbalo bal nǝgr ʾaʾammǝn bǝka ʾab wawald wamanfas qǝddus zakʷǝllu nafs yǝrǝʿǝd wayǝsǝʾǝl wayāstabaqqʷǝʿ . wayǝbǝl ʾǝgziʾo habanni ʾǝgbar faqādaka zaʾǝnbala nawr . waʾǝmdǝḫrazǝ yǝmaṭṭǝwo laqasis zayāṭammǝqo wayǝqumu diba māy ʿǝrāqomu . wayǝrad mǝslehu diyāqon . wakamāhu warido zayǝṭṭammaq diba māy . yǝbal zayǝtmeṭṭawo ʾǝnza ʾǝdu hallo diba rǝʾsu . taʾammǝnhu baʾamlāk ʾab ʾaḫāze kʷǝllu wazayǝṭṭammaq yǝbal ʾaʾammǝn . wayāṭmǝqo mǝʿra kāhǝn . wayǝbal taʾammǝnhu baʾiyasus krǝstos walda ʾamlāk zaʾǝmʾab maṣʾa zahallo ʾǝmqǝdm mǝsla ʾab zatawalda ʾǝmmāryām dǝngǝl bamanfas qǝddus zatasaqla baqǝdma ṗanṭenāwi ṗilāṭos . wamota watanśǝʾa baśālǝst ʿǝlat ḥaywa ʾǝmmutān waʿarga samāyāta wanabara bayamāna ʾab . wayǝmaṣṣǝʾ yǝkʷannǝn ḥǝyāwāna wamutāna . wayǝbal zǝktu ʾaʾammǝn wayǝbalo śǝlsa taʾammǝnhu bamanfas qǝddus baqǝddǝst beta krǝstiyān . wayǝbal ʾaʾammǝn wakamāhu yāṭmǝqo śǝlsa . 501 ṣalot baʾǝnta qǝbʾata balǝsān . waʾǝmzǝ ʿarigo ʾǝmmāy yǝtqabāʾ ʾǝmqasis balǝsāna ʾakkʷatet ʾǝnza yǝbǝlo ʾǝqabbǝʾakka zayta ʾakkʷatet basǝma ʾiyasus krǝstos . wayǝbal ʾamen . waʾanǝstǝssa ʾǝmmaʿāssǝbāt ʾǝlla qadamā nabira yǝtqabǝʾā ʾǝnza qasis yǝbǝl waʾǝmāntussa wǝsta manṭolāʿt yǝtwakafā ʾǝnza ṗāṗṗās yǝbǝl zataʾamna waʾǝlla tamazmazu baʿage . ḫǝbura yǝqumu babeta krǝstiyān wayānbǝr ʾǝdehu lāʿla rǝʾsomu ʾeṗisqoṗos wayǝbal ʾǝnza yǝsǝʾǝl mǝṣʾata manfas qǝddus . ʾǝgziʾo ʾamlākiya zabafǝqur waldǝka ʾiyasus krǝstos faṣṣamka bamanfas qǝddus laqǝddusānika ḥawārǝyāt wabamanfas qǝddus ʾazzazka yǝngǝru nabiyātika bǝḍuʿān wakafalkomu laʾǝllu qǝbʾata ziʾaka yǝrkabu ḫǝdgata ḫaṭiʾat baḫǝḍbata dāgǝm lǝdat wakʷǝllo gime gegāy waṣǝlmata ʾiʾamin ʾǝmǝnnehomu ʾanṣiḥaka kǝfǝlomu yǝtfaṣṣamu bamanfas qǝddus baśǝmrata ziʾaka ʾǝnza tǝṣeggǝwomu ṣagāka laka yǝgnayu bafaqādǝka banǝṣuḥ wayǝgbaru tǝʾzāzaka barǝtuʿ ʾǝgziʾo yǝgabbǝru watra zalaka yāśmǝr wayǝbāʾu wǝsta zalaʿālam maḫādǝrika bawaldǝka ʾiyasus krǝstos zabottu laka sǝbḥat waʾǝḫiz laʿālama ʿālam waʾǝmuntuhi yǝbalu ʾamen . wakamāhu zaytahi ʾǝnza yǝsawwǝṭ ʾanbiro ʾǝdehu diba rǝʾsomu yǝbal ʾǝqabbǝʾakka zayta qǝddus baʾamlāk ʾab ʾaḫāze kʷǝllu . wabaʾǝgziʾǝna ʾiyasus krǝstos wabamanfas qǝddus kama yǝkun fǝṣṣuma hāymānotǝka waśǝmura māḫdara lottu . waḫatimo fǝṣmo yǝqrab yaʾammǝḫo wayǝbalo ʾǝgziʾabǝḥer ʾamlāka tǝḥutān yahallu mǝsleka . wazataḫatma yǝbal mǝsla manfasǝka kamazǝ bǝhilo babbaʾaḥadu mǝsla kʷǝllu ḥǝzb yǝṣallǝyu . 502 baʾǝnta śǝrʿat ʾǝnta tǝtgabbar diba ṗǝrsǝforā . ṗǝrsǝforā ʾǝmdiyāqonāt yǝqrab . waʾǝmdǝḫrazǝ yāʾkʷǝt nolāwi . ḫǝbǝstǝssa zayǝqerrǝb baʾarʾayā śǝgāhu lakrǝstos . waṣǝwāʿa wayn wamāy tusuḥ baʾarʾayā damu kama zawǝsṭ bǝʾsi zayǝkawwǝn bawǝsṭ kamāhu yǝtkaffalomu kama zǝntu śǝgā wakʷǝllu ʾǝmdǝḫra tanagra waʾǝmdǝḫra ʾamna . yǝtmaṭṭawu . wasoba yāqerrǝb ʾakkʷateta diyāqon yǝrawwǝḥ bakama ʾaqdamna nagira . zayǝmeṭṭu yǝbal śǝgāhu zaʾǝmmanfas qǝddus laʾiyasus krǝstos lafawso śǝgā wanafs wamanfas . wazayǝtmeṭṭo yǝbal ʾamen . wazassa kaʿawa ṣǝwāʿa ḫaṭiʾata yāstagābǝʾ barǝʾsu kamāhu zani yǝreʾi wayārammǝm waʾiyǝgeśśǝṣ laza zanta gabira . wayǝmharǝwomu laʾǝlla yǝnaśśǝʾu yǝtmaharu gabira śannāy . wayǝtwakafu ʾǝngǝdā wayǝḥmamu baṣom wabakʷǝllu gabira śannāy yǝtqanayu wayǝtmaharu baʾǝnta tǝnśāʾe zaʾǝnbala yǝnśǝʾu ṭǝmqata . kama ʾalbo zayāʾammǝr ʾǝsma zǝntu wǝʾǝtu tadlāhomu zakonat ḥaddās wabātti sǝma ḥaddisa zaʾalbo zayāʾammǝrā zaʾǝnbala zayǝtmeṭṭawā . diyāqon laqasis ʾiyǝmaṭṭu ʾalā baṣāḥl yāqrǝb lottu walallihu yǝnśāʾ . walaḥǝzbǝssa diyāqon yǝmaṭṭu ḫaba ʾalbo qasis bamǝndābe yāṭmǝq diyāqon . ʾǝmmabo zanaśʾa malʾǝkta yǝsad lamaʿāssǝb waʾǝmmahi lanadāy wabaʾǝnta beta krǝstiyān ʾiyāstarkǝb laʿǝlatā laʾǝmma ʾiwahaba lasānitā yahab wassiko baḫabehu ʾǝsma ʾabeta ḫabehu ḫǝbǝsta nadāy . wabadaḫārit sanbata ṗāsikā baḫamus ʿǝlat yāqrǝb ḫǝbǝsta waṣǝwāʿa baʾǝnta zaʾaqraba laḥamimotu . watǝtqārab māḫtot babeta krǝstiyān ʾǝmdiyāqon ʾǝnza yǝbǝl ṣagā ʾǝgziʾabǝḥer mǝsla kʷǝllǝkkǝmu . wakʷǝllu ḥǝzb yǝbalu mǝsla manfasǝka wamazmurāta zamanfas yǝnbǝbu daqiq wamaḥālǝya zabaʾǝnta ʾaḥtǝwo wamazmura hāleluya wabanagara ḫǝbura qāla yāwśǝʾu ḥǝzb waʾalbo zayǝsgǝd babǝrakihu ʾǝska zayǝnaggǝr yǝfeṣṣǝm . kamāhu ʾǝmmahi maṣaḥǝfta yānbǝbu waqāla tǝmhǝrt yǝqrabu ʾǝlla yǝsammǝʿu . waʾǝmmahi qāla ʾǝgziʾabǝḥer yǝtnāggar baṣotā bakama tarǝʾǝya yǝtnāgar waʾalbo zayǝsaggǝd ḫǝdgata ṗāsikā ʾǝmdǝḫra sanbat yǝtgabar manfaqa lelit . 503 baʾǝnta ṗanṭaqʷasṭe . baṗanṭaqʷasṭe ʾalbo zayǝṣawwǝm . wayǝsaggǝd babǝraku ʾǝsma mawāʿǝla ʿǝraft watǝfśǝḥt wǝʾǝton ʾamehā . ʾǝllani kǝbudān baṣoromu yǝtrādǝʾu baʿǝlata ṗanṭaqʷasṭe wakʷǝllo sanbata krǝstiyān ʾeṗisqoṗos qǝdma ṗǝrsǝforā yǝzammǝr zayǝdallu batǝḥtǝnnā hāleluya . badǝrār waʾǝmmahi bamǝsāḥ yǝnśǝʾu ʾǝlla hallawu ʾǝmnolāwi ḫǝbǝsta ʾawlogǝyā . wanǝʾusa krǝstiyān ʾiyǝnśǝʾu kālǝʾa mamhǝra ʾǝmmabo zakona ḍamāda waʾǝmmahi sutāfe ʾiyǝssātaf yǝblāʿ waʾibaʾǝnta zamadu waʾǝmmani qǝrubu zaʾiyǝtnāggar ʾiyǝmaṭṭu latakʷlā waʾiyǝnśāʾ wǝʾǝtu kʷǝnnane . 504 baʾǝnta ʾǝlla mǝsla ʾeṗisqoṗos taṣawwǝʿu mǝʾmanān kʷǝllu . waʾǝlla mǝsla ʾeṗisqoṗos mǝʾmanān beta mǝʾmanān taṣawwǝʿu baʿaqǝm yǝblǝʿu basǝrgāwe ʾakko basǝkār wafǝgʿ waʾiyǝssālaqu ʾǝlla hallawu waʾiyǝḥzǝn zaṣawwǝʿa wǝsta betu zaʾǝnbala kamazǝ yǝbāʾu kama zaṣawwǝʿomu yǝṣalli qǝddusān yǝbāʾu wǝsta betu ʾǝsma yǝbe ʾantǝmu ṣew lamǝdr samāʿkǝmu ʾǝnka ṭaʿāmu zayaʾakkǝl kama tātrǝfu lottu kama ʾǝmza tarfa lazafaqada . yǝfannu ʾǝmtarafa qǝddusān mabālǝʿta . wayǝtfeśśāḥ diba zatarfo . waʾǝlla hallawu diba ṣǝwwǝʿān ʾǝmza yǝlhǝqomu ʾiyǝqdǝmu ʾawrǝdo ʾǝda ʾalā dǝḫra wayǝqdǝmu ḫadiga yǝblǝʿu ʾǝnka waʾiyǝtwākǝḥu banagar ʾalā baʾarmǝmo kama zafatawa ʾeṗisqoṗos ʾǝmmahi qasis wayāwśǝʾǝwo zatasʾǝla . wanagirossa ṗāṗṗās qāla baṭǝʾṭāʾe wabawǝddāse yārmǝm ʾǝska yǝdaggǝm tasʾǝlotomu . laʾǝmmabo fǝre waʾǝmmahi qadāmǝyāta ʾǝkl yāqrǝbu laʾeṗisqoṗos zayǝwaḍḍǝʾ ʾǝmzǝ ʿālam mǝʾmanān wamǝʾmanāt yahabu ṭǝritomu labeta krǝstiyān kama beta krǝstiyān tǝʿqab daqiqomu waʾǝmṭǝritomu nadāyān yǝtfeśśǝḥu wayahab ʾǝgziʾabǝḥer ladaqiqomu śāhla walaʾǝlla falasu mǝʿrāfa waʾǝmmabo ʾalbo wǝlud waṭǝrituhi . ʾikona bǝzuḫa bamaftǝw yahab lamǝskinān wazaʾatrafa yahab labeta moqḥ wazamaftǝw yātrǝf zabo ṭǝrit zayǝfattu dǝngǝlǝnnā yǝtʾamāḫ kʷǝllo ṭǝrito . wǝhibo lamǝskinān yǝḍḍamad labeta krǝstiyān ʾǝnza yāstarākǝb laṣalot walagǝnāy . 505 baʾǝnta ʾǝlla yābawwǝʾu fǝre . fǝre zayābawwǝʾu ʾeṗisqoṗos yǝbārǝk kamazǝ . nāʾakkʷǝtakka watra wabazātti ʿǝlat wanāqerrǝb laka ʾaṗorge qadāmǝyāta fǝre ziʾaka zawahabkana latamaṭṭǝwo ʾalhiqaka baḫaylǝka wabaqālǝka ʾǝmqǝdm zaʾazzazka ʾama tǝgabbǝr ʿālama tāwḍǝʾ mǝdr fǝre babbazamadu latǝfśǝḥt walaṣǝgāb lasabʾ walakʷǝllu ḥǝyāw . bazǝntuhi nǝbārrǝkka ʾamlāk bakʷǝllu zabaqʷāʿkana zaʾaśargawka lana mǝdra babba ḥǝbarihu bārǝko lagabrǝka ʾǝgale watawakaf ṣāhqo wafǝqro zabǝka sǝbḥat waʾǝḫiz laʿālama ʿālam ʾamen . waʾaḥmālātǝssa ʾiyǝtbārak zaʾǝnbala ʾarʾǝston laʿǝḍaw ʾǝlla yǝṣaggǝyā waʾǝmmahi ṣǝge radā wabāʿǝdassa ʾalbo ʾǝmṣǝgeyāt . wabakʷǝllu zayǝtmeṭṭawu mǝʾmanān yāʾkʷǝtu wayǝtmaṭṭawu . waʾiyǝtmaṭṭawu banufāqe manfas waʾǝmzǝbḥata ʾarami ʾiyǝṭʿāmu . bamawāʿǝla ṗāsikā wafadfādassa badaḫārit ʿarb wabasanbat lelita wamaʿālta gǝnāy yǝtgabar bakʷǝllu mawāʿǝl waqālǝssa yǝtnagar watra wamaṣāḥǝftǝni yǝtnababā watra bagǝṣāwehu wamagāsātǝhi babbamǝqwāmomu yǝtgabar ʾǝnza hallo diyāqon diba mǝhǝro ʾanǝst daqiqon yǝṣurā ʾiyǝkun hukata . ʾanāgʷǝnǝsṭis yǝtwāśǝʾu . wakamāhu diyāqonāt ʾiyǝdaqqǝsu ʾarʾayā mangǝśt yǝʾǝti lelit wafadfādassa ʾǝnta sanbat . wamǝʾmanān tafanniwomu balǝbbunā yǝḥuru wǝsta ʾabyātihomu bafǝśśǝḥā . waṣalotāta ʾiyǝrsǝʿu kāhnāt ʾiyāntǝgu qǝnyātihomu . ʾanǝst babbaʾaḥatti naśiʾā mǝtā tǝḥur māʿǝssǝb babeta krǝstiyān ʾǝska nagh yǝnbarā . waʾǝmhǝya sisiton danāgǝl ḫǝbura babeta krǝstiyān . ʾǝnza yāstaḥāmmǝm lomu ʾeṗisqoṗos diyāqonāt yǝtlaʾaku . waʾǝberāt ḫaba ṗāṗṗās yǝnbarā ʾǝska yǝṣabbǝḥ laṣallǝyo wayāʿrǝfā wakamāhu ḥaddisānǝhi ʿabiya krǝstiyān . 506 baʾǝnta ṣotā marʿāt babeta krǝstiyān . wadanāgǝl ʾǝlla latawāsǝbo mǝsla ʾǝmmāton yǝḥurā . waʾǝmdǝḫrazǝ ʾeṗisqoṗos zayǝdallu yǝsbǝk . waʾamehā ʾǝlla yǝṭṭammaqu sarka yǝṭṭamaqu ʾǝmdǝḫra ʾanbabu maṣḥafa ʾaḥada ʾalbo waʾimannuhi zayǝṭʿǝm ʾǝska qʷǝrbān yǝtfeṣṣam . waḥaddis yǝtmeṭṭaw śǝgāhu lakrǝstos waʾǝmmanu qǝdma ʾǝmqariba qʷǝrbān bozaṭǝʿma zaʾǝnbala ʾakkʷatet kālǝʾa yǝṭʿām ʾabbasa ʾiyǝtḫʷellaqʷ ṣomu . 507 baʾǝnta kama yǝsadu ʾakkʷateta ladǝwuy . nǝʾusa krǝstiyān soba yǝtfennawu yānbǝru ʾǝda lāʿlehomu . ʾǝmmabo mahāyyǝmn zaʾimaṣʾa baʾǝnta ḥǝmāmu waṣāʿru beta krǝstiyān yǝsǝd lottu diyāqon ʾakkʷateta . waʾǝmmassa qasis wǝʾǝtu zaʾiyǝkǝl maṣiʾ qasis layǝsǝd lottu . kamāhu bǝʾsit ʾǝmma konat ḍǝnǝsta waʾǝmmahi dǝwwǝyta waʾitǝkǝl ṣawima kǝlʾeta ṣoma ʾaḥatta tǝnśāʾ qǝdma ʾǝmḫǝbǝst wamāy . waʾǝmma ʾitǝkǝl bawiʾa diyāqonāwit laʾeṗisqoṗos tǝngǝr kama yaḥawwǝṣā . ʾǝsma bǝzuḫa yǝtnāzzaz dǝwuy ʾǝmma tazakkaro liqa kāhnāt . wafadfādassa mǝʾman yǝtnāzzaz soba yǝzekkǝro liqa kāhnāt . zayǝzemmǝr babeta krǝstiyān danāgǝl wadaq yāwśǝʾu . waʾǝmmassa babetomu laʾǝmma hallawu kǝlʾe waśalās babaynātihomu yǝtwāśǝʾu wakamāhu ʿǝdawǝni . 508 baʾǝnta laʾǝmmabo zamota nadāy . ʾǝmmabo zamota nadāy bazaziʾahu baʾǝnta gǝnzatu yaḫallǝyu . waʾǝmma ʾǝngǝdā wǝʾǝtu wamota waʾalbo makāna ḫaba yǝtqabbar ʾǝlla bomu yahabu . waʾǝmmassa beta krǝstiyān bātti tahab . waʾǝmmassa bottu gǝnzata banǝwāyu yǝtqabar . waʾǝmmassabo nǝwāya walabeta krǝstiyān ʾiḫadaga mawāʿǝla yǝtʿaqab . waʾǝmdǝḫra ʿāmatǝni ʾitǝnśāʾ beta krǝstiyān ʾalā lanadāy hǝyyanta nafsu yǝtwahab . ʾǝmma yǝdallǝwo ʿālawa wayǝṣǝhǝqu zanta gabira ʾabāḥku yǝgbaru diyāqonāt ʾǝnza hallo qasis . waʾǝmma bātti beta krǝstiyān zǝḫora wahallo hǝya zayaʿaqqǝb yaḫalli lottu ṗāṗṗās ʾǝmbeta krǝstiyān kama bamǝntǝni ʾiyǝkbadomu laʾǝlla yǝmaṣṣǝʾu . 509 baʾǝnta zakama yǝṣellǝyu ḥǝzb . watra ḥǝzb yǝṣǝhǝqu baʿǝmaqa saʿāt tanśiʾo 11 wataḫaḍibo ʾǝdehomu ʾǝmlǝbb yǝṣallǝyu wakamāhu 11 wǝsta gǝbru yǝḥur kʷǝllu yaḫalli ḫǝllinā śalasta saʿāt ʾǝmmahi babeta krǝstiyān waʾǝmmahi babetu ʾǝsma ḥawira ʾiyǝklu balāḥ waḥǝmām ʾǝsma bayǝʾǝti saʿāt taqanawa wāḥǝd bamasqal . wabasādǝsǝhi kamāhu ṣalot batǝkkāz tǝkun ʾǝsma sobehā ʿǝlat tanāfaqa baṣǝlmat . watǝkun qāl zayǝmassǝl ʾǝmnabiyāt walafǝṭrat tǝlāḥu . wabatasuʿāt kāʿba yǝnuḫ ṣalot kama bawǝddāse ʾǝfo yāstadāllǝwā lanafsu ʾǝnza yǝsebbǝḥu lazaʾiyǝtḥessaw ʾamlāk . ʾǝsma tazakkara qǝddusāna ziʾahu wafannawa qālo waṭǝbabo yābrǝh lomu . wabayǝʾǝti saʿāt ḥǝywata mǝʾmanān tarḫǝwat waʾǝmgabohu māy wadam wǝḥza . wasarkassa soba rǝʾso yǝsaqqǝl kālǝʾ ʿǝlata kona ʾǝnza yārǝʾi ʾarʾayā tǝnśāʾe gabra . wanǝfqa lelit nǝsabbǝḥo wanǝwaddǝso baʾǝnta tǝnśāʾe . wakāʿba baṣǝbāḥ sabbǝḥu mǝsla mazmur baʾǝnta ʾǝmdǝḫra tǝnśāʾe zaʾaʾkʷato laʾab ʾǝnza yǝzemmǝru malāʾǝkt . ʾǝmmabo zabottu sabsāb mǝʾman yǝtgaḥaś ʾǝnta bāḥtitu wayǝṣalli kiyāhā saʿāta bagǝbr waṣāhq . farāhǝyāna ʾǝgziʾabǝḥer ʾiyāstǝtu manfaqa lelit ʾǝsma bātti kawākǝbta samāy bǝrhāna ḍaḥāy wawarḫ mabraq wadamanāt malāʾǝkt waliqāna malāʾǝkt sǝbḥatāt waʾagāʾǝzt wakʷǝllomu śarāwit qalāyāt bāḥr waʾaflāg ʾanqǝʿt ʾǝsāt wamāy waṭall wakʷǝllu zayǝwarrǝd zǝnām wanafās wakʷǝllomu nafsāta ṣādǝqān waqǝddusān yǝsebbǝḥu . ʾǝllassa yǝṣellǝyu watra yǝtḫʷellaqu wǝsta ḫǝllinā ʾǝgziʾabǝḥer . zanta ʾǝnza tǝgabbǝru mahāymǝnān tamāʿādu babaynātikkǝmu ṣallǝyo . walanǝʾusa krǝstiyān maharǝwomu zanta wakʷǝllo ʾǝnza tāfaqqǝru ʾitǝtḫaffaru waʾitǝthaggʷalu ʾalā tǝkawwǝnuni lita waʾanahi ʾǝhellu māʾkalekkǝmu watra . 60 baʾǝnta zakama yǝtmaṭṭawu mǝʾmanān ʾakkʷateta . kʷǝllu mǝʾmanān zaʾǝnbala mǝntǝhi yǝṭʿāmu ʾakkʷateta yǝtmaṭṭawu . zanta layǝtʿaqabu tamaṭṭiwomu ʾalbo zayǝnakkǝyomu . wazanta ʾǝnza tǝmehǝru wataʿaqqǝbu tǝdḫanu . watǝtqeddasu . wanufāqe marir ʾiyǝtḫeyyalakkǝmu waʾama tasʾǝlkǝmuni zanta kʷǝllo wafaqadkǝmu nagarkukkǝmu waʾǝnbala ʾǝḥmǝmhi tāʾammǝru zaʾǝbelakkǝmu . wafadfādassa layoḥannǝs waʾǝndrǝyās waṗeṭros . wayǝʾǝzeni tāʾammǝru kʷǝllo zanagarkukkǝmu ʾǝnza halloku mǝslekkǝmu kama zanta kidāna tǝmaṭṭǝw laḥǝzb . wazalfa faqādo laʾabuya bāḥtitu bayawwǝhat gǝbaru wafǝre śannāy yǝkawwǝn laʾǝlla yǝsammǝʿuni . tāʾammǝru zanagarkukkǝmu kama ʿǝḍ śannāy ʾiyǝkǝl fǝre ʾǝkkuya gabira . zani kʷǝllo ʾǝnka zanagarkukkǝmu baḫǝbuʾ wabagahād gǝbaru waʾamlāka salām yahallu mǝslekkǝmu . wasobehā wadaqna wasagadna lottu ʾǝnza nǝbǝl . sǝbḥat laka ʾiyasus zabǝrhān sǝmu zawahabkana zaʾanta tāfaqqǝr kama nǝkun kamāka nǝḥna wakʷǝllu zayǝsammǝʿāka . watanāgiro mǝslena zanta kʷǝllo wahabana śǝlṭāna fǝtḥ waḫayla bǝzuḫa waʿarga ʾǝmǝnnena salāma ḫadigo lana . yoḥannǝs waṗeṭros wamātewos ṣaḥafǝwo lazǝntu kidān ʾǝnza yāṣǝḥǝfomu ʾǝgziʾǝna . wafannawu baʾarʾayāzǝ kidān gǝṣwa ʾǝmʾiyarusālem dositewos wasilās wamagnos waʾaqilās ʾǝlla ḫarayu lamalʾǝkta kʷǝllu baḥāwǝrt . ʾamen . 
